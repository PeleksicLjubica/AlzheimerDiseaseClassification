 Osamdeseta godina. Znači nema punih još, u aprilu ću imati osamdeset. Zovem se MIlica Milosavljević.

Rodila sam se u Mokrinu.

Znate gde je Mokrin?Kod Kikinde je to. Niste čuli?

Niste čuli nikad da je Raša Popov pričao o Mokrinu i tako to?

Njegovi roditelji su iz Mokrina a on je rodjen u Novom Sadu.Nije rodjen u Mokrinu.

Pa eto živela sam u Mokrinu, posle se udala u Sarajevo. Iz Sarajeva sam došla ovde kad je devedeset-druge godine počeo rat, onda smo maltene isterani. Napustila stan i došla ovde sa dva unuka, a kćerka i zet ostali u stanu. I oni su četiri godine bili u, kao, zarobljeništvu. Zarobljeni, nisu ih pustili iz stana, a ja sam ovde bila sa dvoje dece, kod zaove.

 Jednu kćerku i troje unučadi.

 Pa, oni su, kad su bili mali, bili su sa mnom dva sina su rodjena u Sarajevu.  I oni su ovde bili sa mnom četiri godine i kad su došli, ovaj, za četiri godine nisu mogli da nadju kao matematičari, nisu mogli da nadju posao za stalno već samo na mesec dana i tako su po mesec dana radili po školama i onda su otišli za Ameriku. Tražili su ovde u Evropi neko mesto međutim sve je bilo već popunjeno. I onda su preko tog programa  za izbeglice. Otišli za Ameriku,tamo su dobili. Kćerka je znala engleski dobro, pa je odmah počela da radi. Nije radila kao profesor. To su im rekli, neće raditi kao profesori. Ona je bila ustvari inženjer, radila kao, tamo je odmah počela raditi,a zet nije mogao jer on nije znao uopšte engleski. On je učio engleski i radio u jednom preduzeću. I danas radi u Simensu. Dok dok nije naučio engleski jezik, radio kao radnik,a sada radi i on za kompjuterom isto ko i ona i tako. A deca su završila, tamo su rodili kćerku. Otišla sa dva sina, tamo se kćerka rodila. Oni su jako dobri đaci, svo troje su upisali fakultete bez koledža, ako vi znate šta znači kod njih. Kod njih znači, prvo da se ide na koledž, pa onda ko odgovara, ide na fakultet. Oni su svo troje otišli odmah na fakultet, direktno su išli bez koledža. Nije, bili su jako dobri đaci. Zna se koji profesor može da se odmah upiše, oni su među tim bili 

Među tim boljima. Roditelji su sve ulagali u decu. Znam da su pitali zeta mog da l' on ima nameru da se vrati,da l' skuplja pare, nešto da kupi. Ne,kaže, ja sam samo zbog dece došao, važno da oni uče, da oni su dobro. Najstariji je završio, ne mogu ja to ni da prevedem, što on kaže, nemoj bako ni govoriti. Možeš da kažeš, treći po plati je. Prvi su lekari plaćeni, a drugi advokati pa onda je matematičar. Radi u kompaniji kao matematičar. Drugi sin je završio fiziku i sad doktorira fiziku. On je na doktoratu. U San Dijego je otišao,tamo će da doktorira. Zadnja mu godina. Trebao je šest godina, m, ja kažem, po inostranstvu je išao je u  Kanadu, išao je u Vašington. Drži predavanje i inovator. Ima svoje inovacije koje ja , ne znam to baš. Kaže piše u novinama tamo kod njih, njihove novine. I svi ga znaju po tome i onda ga pozivaju tako da drži pedavanja. Kako on to radi sve i kćerka. Baš kad je bila zadnji put leto,s kaže neće Vladimir ni doći. U Dalasu, u Dalasu žive. Kaže, on ima tamo divnu laboratoriju i tamo radi. Radiće kao profesor kad završi, a ima laboratoriju, tamo će naučnim radom da se bavi. To mu je želja,a kćerka medicinom. Ona to već biologiju sad studira. Prvo mora biologiju da završi i još nešto, ne znam šta, koji još predmet pored bilogije. Kad to završi, onda ima težak ispit, kaže, a ona to već dosta ispita dala i onda, ako to uspe, će tek onda, da uspe da upiše  medicinu. Znači još nije. Veliki je kod njih problem da bi se upisala medicina. Nije to samo iz srednje. Iz gimnazije za medicinu, ne, mora prvo da fakultet završi pa onda ide na medicinu,a njena želja da ide ne medicinu. Ja svaki put pitam, je l Aleksanda odustala? Ne, kaže, ne odustaje .

Svo troje su uspešni.A otac je mnogo ulagao u njih, a i oni su na lep način vratili.

Dolaze, sad su u julu je bio zet i unuka.Ona nije htela, ja kako su došli, reko hoćete u Grčku, vidim svi idu u Grčku, hoćete i vi u Grčku. Ne, kaže, dosta mi je. Ja imam bazen plav ko... kaže. U mom hotelu gde stanujem, odmah mi je bazen ispod prozora. Ne,kaže, ne idem ja. Ja hoću da idem u Veneciju, da vidim Veneciju. Onda su išli u Trst, u Ljubljanu, u Veneciju, u Dubrovnik. U  Crnoj Gori imamo... Onda su obilazili ta mesta, a kad je sa sinom krajem oktobra došao ovaj stariji sin i on je došao, ajde i ti sa mnom, ja ću ti kaže platiti put . Da idem, njemu se svidelo kud je sestra mu išla. Međutim, oni su išli samo u Beč. Jako mu se svideo Beč, oduševio se Bečom. Tako da je, svo troje dece su uspešna i dobri đaci. Kaže jedan baš prijatelj, kaže, desi se da od toje jedan da bude dobar, ali da svo toje kaže budu tako kaže dobri, najbolji, to kaže retko. Tako da oni para nemaju. Što se tiče para, da ušpara, da je on otišao da bi  zaradio. Jer kaže tamo gde je sve bio, on je radio u Sarajevu u Izvršnom veću kao matematičar, kao radnik znači. Nije bio član izvršnog veća, već je kao radnik radio. I gde sam mislio da nikad neću otići odavde. Ja sam preko noći ostao bez svega. I bez posla i bez stana i bez svega, a šta kaže mogu u Americi očekivati. Gde nije ništa moje. I zato je ulagao u decu, da deca završe. Dok god su tražili, on je kupio. Ovaj mladji unuk, on je član simfonijskog orkestra je. l Dalas nema operu, ali ima jako dobar simfonijski orkestar. I on je član tog podmlatka simfonijskog orkestra. Violu svira. I kupio mu je za hiljadu dolara violu. Tražio je i on mu je to kupio Znači sve deca što su tražila. Ovaj  stariji i svira u jednom bendu. Stalno mu trebaju pojačala. Tata ima tamo pojačalo, dok on dodje kući tata je već išao i kupio to pojačalo. Sve je u decu ulagao. 

A oni su na najbolji način vraćatili to .

I meni je ovaj stariji unuk rekao baš kad je bio, bako, a kad tata i mama ne budu mogli tebi više da plaćaju, jer meni oni plaćaju, kćerka plaća. Kaže, ja ću plaćati, ja i Vladimir ćemo ti plaćati. Ti misliš da baka toliko živi da, da dočeka da oni ne mogu da plaćaju, a da vi plaćate. Baki poželite vi ovu godinu da umre, baki je dosta, osamdeset godina, a vi živite dalje i da učite i pomozite tati i mami ako treba, mada ne bi trebalo Imaće oni penzije, pa za njih dvoje će biti dovoljno. Kuću su uzeli na kredit, to svi tamo uzimaju na kredit kuću. Oni su njihovu već isplatili. Kako su deca prestala, pošto u deci nisu ulagali za fakultet, sve su besplatno dobijali školovanje. Bili najbolji djaci, besplatno dobiju . 

Kao i ovaj što U San Dijego, on je ima i platu čak tamo jedno oko tri hiljade dobije. Ne treba oni da plaćaju, već oni njemu plaćaju.To mu nije dovoljno, ali ima platu neku.

Ja sam ovde petu godinu, znači da mi sve odgovara.

Ne, sasvim mi je dovoljno televiziju što gledam. Slušam vesti i to sam kod kuće volela uvek i nisam se nikad, nisam nikad bila od onih žena što trče da pijem kafe. I tako to to mi, sasvim mi dovoljno. Ja mogu sama da popijem kafu, uvek sam tako i pila i to mi odgovara.

Ne. Meni je hobi bio da čitam. Ja sam jako mnogo čitala i imala sam sigurno oko pedeset knjiga. To je sve ostalo i to je sve uzela porodica koja je uselila u stan, ostavila je samo ćirilicu. Kad sam ja otišla imala sam prava da uđem u stan. Samo eto ćirilicu što  je bilo, eto na primer od sestre Bronte, ćirilićno je bilo, eto to nisu uzeli. Te su knjige ostale, a ja sam to sve u Ameriku ponela, poslala ustvari kćerki. Tako da nemam nijednog, imam ovde Čedomira Ilića i šta imam još, imam Emu od ove Džejn Ostin.

Meni se kao knjiga ne sviđa, ali mi se film svideo. Jako lep film bio. Jedno dva puta sam gledala film, to je ono starinski, Engleski, sto put opisuje cveće, balove, igranke i tako.

To ne mogu reći sad, bogami jednu da izaberem, ne. Na primer, volela bih, to sam jako, to sam imala od Perl Baka komplet i onda sam jednom u knjižari tražila je l imate nešto. Moj muž je bio matematičar, voleo da radi matematičke probleme, a iz nekih razloga nije u svesku pisao, već u arak onaj papir. Pa na svaki papir napiše broj koji je zadatak i koja je strana. I tako smo jednom bili u papirnici i on je kupovao sebi papir, ja sam tražila nešto, reko imate nešto od Perl Baka,a da nema u kompletu. Kaže imam, ali je jako skupo. Pa dobro šta je kolko skupo? Kaže, jako je skupo. Kako se zove, Peonija cvet istoka. Jeste čitali? Ja vam preporučujem ako niste čitali da pročitate i ja, normalno, ja hoću. I oni blokirali i on neće da plati. Prvi put nije hteo da plati, znači ja sam mogla šta god hoću da kupim on se nikad nije bunio, samo kaže, nemoj da nemam do kraj meseca, da ja pozajmim, ja nemam od koga pozajmiti. On neće da plati. Pa sam ja onda odustala. Ja nisam išla na frizuru, imala sam kao prirodnu kosu. Ja sam sve sama frizirala uvek, i šišala i sve. Sve ću ja sama, čak sam odustala da ću ići da gledam film, pošto sam jako volela filmove da gledam. Neću ići do Nove godine u bioskop. I ja kažem, pa imaš u biblioteci, pa uzmi. Ja reko nema ta knjiga sigurno,a prodavačica prava ona prodavačica, nema, kaže, ta knjiga se odmah kaže rezerviše i drugi uzme. Te knjige, kaže, nema, zato je nema u kompletu što nema posle ni u biblioteci i kupim. Ta mi se knjiga mnogo svidela. Eto to mi je ostalo i nisam je našla. Pitala sam kćerku, gde je?Ona je četiri godine bila u stanu, i ta porodica što je ostala u stanu. Kaže mama nas nisu ni pitali, samo dodju i uzimaju knjige i čitaju i tako neko odneo i Peoniju. I, a, da mi neka posebno omiljena, sve sam knjige volela. 

Molim?

A pa filmovi, svi u ono vreme, svi koje sam gledala.

Intervju prekinut telefonskim pozivom..Svi oni stari filmovi sa Gregori Pekom, Gari Kuperom i tako te, ti svi filmovi dolaze u obzir, to sam sve gledala.

Ne, ne, ja sam, ne mogu da kažem da sam bez sluha, ali neki glas nemam.

 Jesam pevala u horu, ali to kao treći glas.

Nemam bolesti.

Pa jesam pod terapijom, imam niski pritisak i onda zbog ovoga, demencije te, još uvek pijem ? Od kad sam se izlečila to još uvek pijem. Kad sam bila na kontroli doktorica rekla da nema potrebe, ali kaže, ako vi sami primetite, kaže, da vam treba, vi dođite.Nema potrebe više da idem na kontrolu. Međutim, ja sam, kao ja, ako ne smeta, ja hoću to uvek da pijem. To je skup lek, oko pet hiljada, ali ja svakog meseca kupim to.

Zbog sebe da.

Da,ali nisam radila kao daktilografkinja, već sam radila u bioskopu, kao prodavala sam karte na blagajni.

Da, u Mokrinu, dok se nisam udala. Onda sam išla na daktilografski kurs,završila, upoznala se sa suprugom. On kaže da kod njega tamo, tamo su, u Sarajevu traže daktilografa i tebalo je, međutim ja sam bila trudna. Kad rodi se dete, kad se rodilo, nije imao ko da čuva, nije bilo jaslica, tako da ja nisam ni radila.

Da sam mogla, bih. Htela sam samo da kažem da sam kasnije radila, ovaj, u obdaništu ali ne kao daktilograf već dobili mašine za pranje veša programirane. Tad su počeli sa programima. Kaže, vaspitačica jedna, kaže, mi to Milice ne možemo tako, kaže, svakome da damo. Treba program znati pročitati i treba znati veš razdvojiti,gde će koji sa kojim programom. I onda išla sam na biro rada i on me je sam preporučio. Kaže otiđi, kaže u obdanište, traže jednog za pranje, za vešeraj. Ti si kaže daktilograf, kaže, ti ćeš to brzo shvatiti. I tako sam radila dvanaest godina.

Bila sam zadovoljna.

Posle sam uzela od muža penziju Kad se rodio unuk trebalo njega da se čuva pošto je kćerka ostala tu da živi u mom stanu su bili dok nije ona dobila stan ja sam čuvala unuka i onda sam ja prestala da radim. imala sam prava na porodičnu penziju.Ja sam imala četrdeset-jednu godinu kad je muž umro, on četrdeset-šest. Jeste mala penzija bila,ali sa njima sam bila uvek, tako da.

Sad ja ne znam koliko ste vi zadovoljni?

 Recite? 

Ne.Sada jesam, pošto mi je desna ruka, ne mogu ni da, ni da jedem sa njome, ni da, ne mogu da pišem to mi je najgore. Sa levom nisam naučila, sa desnom ne mogu, pošto ne mogu da je, po nemam snage, što sam slomila to. Znači sad sve više sa levom rukom. I kad se pozdravljam sa nekim, ja više sa levom rukom.

Da.

 Ja sam srpkinja.Roditelji su mi bili Srbi i ja sam isto. A kćerka se izjašnjavala kao Jugoslovenka, onda je to bilo popularno. I tako bila jedna anketa. Došo jedan mladić i ja nju pitam:” Pa reko, zašto si Jugoslovenka?” Kaže:” Pa Jugosloveni smo.” Pa reko ti, tvoji i otac Srbin i mama Srpkinja, što ti ne kažeš da si Srpkinja?Pa dobro mama, kaže. Mislim nisu ti roditelji mešana brak pa da kažeš da si Jugoslovenka.Ali ja se uvek izjašnjavam kao Srpkinja, zato što sam rodjena tako i roditelji su mi i nema razloga da kažem da nisam, da kažem. 

Ili ne daj Bože ateista ili nešto tako.

Da, koliko mogu sad, više sam bila u Americi. Oni tamo su svi, moraju da budu vernici. Koja god je vera tamo se priznaje i svako ima svoju crkvu i ja sam bila osam godina u Americi.Kad se unuka rodila,ja sam je čuvala. Ona nije, nije tada otišla u vrtić ili u jaslice.Ja sam je celo vreme čuvala i naučila srpski i sve. I tamo svi idu u crkvu. Nema da se ne ide u crkvu Tamo je, nije važno kojoj veri pripadate, ali u crkvu se ide.Ja sam tamo išla i pričestila se i moja kćerka ovde nije bila krštena, je l muž mi je bio kao neki komunista. Mada on nije bio funkcioner, nije bio ništa, ali je bio član Saveza komunista.I on nije dao da se ona krsti kad je bila mala.Međutim tamo se sa kćerkom krstila, kad je rodila kćerku, a ja sam unučad ovde krstila, u crkvi Car Konstantina i Carice Jelene na Voždovcu. Ja sam njih tu vodila i onda se krstili. I taj mladji unuk je jako voleo da crta i nacrtao nešto i reko, šta si to nacrtao? Kažem, kuću? Kaže, ono znaš što smo išli da se krstimo, a on crkvu nacrtao i gore krst stavio i on je... Ja nisam podigla toliko glavu da vidim,  krst na crkvi, a on onako mali je video krst .

Jako mi se sviđa,zato što sam bila sa njima.

Meni je bilo lepše zato što sam sa njima.

Inače puno stvari mi se nije svidelo.Znam da me je baš zet pitao da si znala da je ovako, je l bi poželela kad, reko, nikad ne bi poželela da dođem u Ameriku. Na primer nemaju trudničko bolovanje, nemaju porođajno bolovanje, to mi se nije svidelo. Odmah posle dva meseca se počne raditi. Onda su radna razna osiguranja. Vi treba da znate koje ćete osiguranje, jer osiguranje gde je opština nema opravke zuba, samo vađenje zuba. I tako ima puno stvari da mi se ne sviđaju. Meni se više sviđa kod nas tako tada bilo, a sad ne znam kako je.

 Oni su svi zdravstveno osigurani kod jednog osiguranje i s nemaju problema uopšte. Mislim za zube da oni vode računa kad treba da idu na pregled, uvek dobiju, uvek je neko dežuran kod zubara. Evo reko, za zubara na kontrolu ili na čišćenje,na stezanje, proteze se nose, a uvek su kod zubara.

Pa ima još stvari koje mi se nije svidelo,ali ne mogu sad da se setim.

Osam godina, ali jezik nisam učila.

Ja sam u kući sa njima živela, ali zet nije dao da se govori engleski, ni deci, ni nikome, zato što on nije znao.A on je išao da uči, i naučio je da može da radi, osposobio se i da priča i viceve, sve on sve to onako, on je sebe osposobio.A kćerka je otišla sa znanjem engleskog, nije morala da ima prevodioca, on njoj nije bio potreban.

 Ona ovde radila u školi, osam godina ona pa posle na fakultetu. Za kompjutere je išla na kurseve.Ona je dve godine završila pre zeta, mada su oni zajedno upisali.On je godinu dana kasnio, pa onda nije mogao da ode u vojsku i čekao još godinu dana. A za to vreme ona išla na kurseve, tako da ona to naučila dobro.

Ovde?

Pa ja imam zaovu. Ona mi dolazi, tako mi kupi kad mi nešto treba, i lekove. Ja kupujem lekove, to mi ona uradi. Ona mi prima i penziju i  ona sa tim raspolaže.

Dolazi jednom sedmično.Dodje,kad mi treba dođe.

Od rođaka, daleko im je svima njima, a od rođaka ponekad neko dođe.

Ne malo. Ona je starija od mene,osamdeset-šest godina, ali je još uvek aktivna. Ona je jako veliki aktivista Crvenog krsta bila na Novom Beogradu i nju, to svi znaju nju. Zovu Majka Tereza. Kome mogla, ona je pomogla. Ona je nas primila, al ona kaže da nisam vas primila da stanujete, ja bi drugog primila. Kaže ne bi dozvolila da ja živim u jednosobnom stanu, a da drugi nema gde da živi. Ona je jako dobra žena i celi život je provela u u Crvenom  krstu, i sad su je kaže zvali da ide da skuplja članarinu. Shvatite, kaže da ne mogu više, ne vidim. Daju joj sad nekoga da ide sa njom, da ne ide sama i tako.Al sad neće ni da ide.Dobila je kao nagradu za sav rad svoj, u Socijaliističkom savezu je bila aktivna jako, još uvek je kolko može i dobije uvek nagradu da ide na more  u banje. Sad je dobila da ima ženu, pošto ima preko osamdeset godina da jednom sedmično dodje u jedan sat da joj kupi šta joj treba, da ne mora ona da ide.Uvek joj umiru drugarice, sve su stare već kao i onda nema dana da ne ide na sahranu negde i tako.Još uvek je pokretna baš, ovde kad dođe, svi kažu, jao blago tebi kako tvoja zaova baš dobro ide. Na sve rekreacije ide kad je pošalju lekari u banje ili ona kaže, kako ona to zove, ide na kupanja. Ona to zove vodena terapija,na vodenu terapiju ide. Sve ona prihvata i zato se dobro i oseća sigurno. Sve sluša savete lekara i toga se i pridržava i to je i održava u životu.

Sad ja ne znam koliko ste vi zadovoljni?

Puno sam pričala sad da l je...

