Mihajlović Franca.

Sedamdeset-tri.

U Hrvatskoj.

Mesto se zove selo Jamno kod Trakoščana.

Da, sve to imam.

Enapril, Isosorb onda, kako se ono zovu, za šećer imam onaj Glukofaž, koristim uglavnom ovaj terapiju za srce, za dijabetes, za pritisak, i za reumu, normalno. Drugo, Ima još tu nekih, za glavobolje, i tako to.

Sad živim u Surčinu.

Jako mnogo. U Sloveniji, u Bosni, u Hrvatskoj. U Sloveniji sam bila na Lesce-Bled, u Hrvatskoj sam bila u Varaždinu, rodila sam se u Jamno, kod Lepoglave. Onda sam došla na kraju u Surčin, tu sam se udala, rodila sam dva sina, imam petoro unučadi. Svi su dobri, svi su fini.

Imam najstariju Milicu, unuku, pa imam Nevenu, unuku, pa imam Tomislava, unuka. Imam Aleksu, unuka od drugog sina, i Ankicu, unuku.

Dragoslav i Slavko.

Najlepše mi je bilo u Varaždinu.

Pa, tamo sam živela dve godine, bila sam bebisiterka, kako se to kaže, čuvala sam devojčicu jednu, i tu mi je bilo dobro. I onda sam došla u Surčin, moja sestra me zvala da dođem, i ona me udala, i eto tako, moj život ode dalje. Mučila sam se puno, gradila, pravila s mužem, i eto sad sam i ostarila, i šta ću. To je to.

Hrvatica.

Jesam, jesam. Imam dvojna državljanstva.

Ne, samo hrvatski i srpski (smeh), mogu i bosanski. (smeh ponovo)

Zaboravila sam, dobro sam govorila slovenački ali sam zaboravila.

Da, radila sam kao spremačica u Domu zdravlja u Siminoj, Prvi Dom zdravlja u Siminoj.

Pa, radila sam u Centropromu u hladnjači, to je bilo privremeno, i radila sam malo i u Minelu, dok su deca bila mala. Nisam dugo, jedno dva meseca i to je to.

Spremačica, i domaćica.

Pa, da.

Svirala nisam, ali pevala sam kad sam čuvala krave po šumi. (smeh) Mnogo sam volela da pevam.

Volim narodnu muziku, sevdalinke, pa i neke zabavne, ali prebrane ne baš sve. Koje su baš, koje mi onako leže.

(uzdah) Omiljen pevač mi je bio Safet Isović, ali njega više nema. Pevačica mi je bila Nada Mamula, i nje više nema. A sada Šaban Šaulić, onda ovaj, kako se zove, Haris Džinović, Ceca. Koga bi još nabrojala...Ima njih više, koji dobro pevaju.

Desnoruka.

Pa, ponekad. Ne baš, nisam nešto preterano ovaj zaluđena. Volim neke romane, tako, koji su, koji imaju sretan završetak.

Pa,(smeh) omiljena mi je najstarija unuka (smeh) Milica, malo sam je razmazila, što nije dobro. Ali svi su mi podjednako dobri. Sve ih volim.

Milica ide na fakultet, a Nevena se udala, otišla u Slovačku, Tomislav, on ide još u osnovnu školu. Aleksa, i on ide isto u neku medicinsku školu, ne mogu da se setim tačno koju. Za laboranta, šta li već. Ankica je, isto srednja medicinska. Eto tako.

Pa, kol`ko, tol`ko, koliko će biti...

Volim da se družim, ali nemam vremena za izlazak. Ne da nemam vremena, ali eto tako. Jednostavno, valjda ne vuče me. Imam, jednu prijateljicu, drugaricu ovde u komšiluku, sa kojom se družim. Ali sa svima sam dobra. Sa svim, komšijama i komšinicama, svi su mi dragi, svi su mi dobri i sa svima, lepo se slažem ali nemamo te neke posete, 'vamo tamo. Samo kod njih dve idem u komšiluku, eto.

Zato što su one same i što nemaju, jedna nema nikoga, sama je, ova druga ima, ali eto tako. Uvek sam bila s njom dobra, i kod nje isto idem. I to.

Pa dobre su. Dobre su. Zabavne su. Nasmejemo se ponekad, nekad i plačemo, nekad ovako, nekad onako. Kako koga pogodi šta.

Imala bi ja hobi ali mi se ne da raditi.Mnogo sam umorna, i premorna, i stara, i ne mogu više ni da radim. I nemam volju više da radim neke ručne radove, i tako.

Volim da kuvam. E, volim da kuvam i eto to mi je jedino što me zabavlja najviše, i naravno po kući, ime se uvek posla i oko kuće, i tako. Ima se posla uvek, uvek sam u nekom pokretu.

Imam i baštu, da! Imam i baštu, leti sam, ovaj, okupirana oko bašte, nešto posejem, ima ovo, ono. Da ne moram sve da idem na pijac. I sve posadim, što god mi treba.

O životu? Da sam imala sam težak život. Da sam odmalena išla od kuće. Išla, tražila gde ću da radim, gde ću da zaradim da mogu da budem obučena, da... Jesmo bili siromašni, mnogo, moji roditelji... U takvom kraju sam rođena, gde nema, nema nikakve perspektive. I sad nema nikoga tamo, svi su otišli, selo je propalo, i eto tako. Ne znam drugo šta bi rekla.

Jeste, da, i nastavila mukotrpan život.

Ništa bolje. Moj život se sastavio samo sa nekim od nekih muka i peripetija, i tako.

Žalim to što nisam mogla da se školujem a imala sam ovaj, kako bi to rekla, bila sam nadarena da bi mogla da budem neko i nešto, ali sirotinja, nisam mogla da se školujem, jedva sam završila i četiri razreda. Toliko.

Toliko.

Kol'ko, kad god bude trebalo i kol'ko god bude trebalo, nema problema za to.

[Hvala Vam puno.]