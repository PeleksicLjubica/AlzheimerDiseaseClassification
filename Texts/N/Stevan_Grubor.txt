 Ja sam rođen u Hrvatskoj u Lici inače sam Ličanin po poreklu. Ličani su dobri ljudi, narod je dobar. Proteran je od Hrvata. Tamo se verovatno, možda nisi ni bila rođena kad su se sad zadnje ovo proterivanje devedeset-prve.

 Pa da nisi ni rođena devedeset-prve, devedeset-druge godine. Čuvena hrvatska oluja, ali ja sam davno došao u Beograd,  pedeset-druge godine. Ja sam došao u Zemun kao ratno siroče, otac mi je poginuo u Partizanima, deda u toku Drugog svetskog rata. Devetoro članova familije moje otišlo celo i tako da sam ja dugo ovde. Najviše sam bio u Zemunu. Posle sam bio po domovima u Studentskom gradu. Tu sam studirao, tu sam boravio najviše četiri godine i tako prođe život što si reko piksla. Imam dvoje dece, sin mi je u Americi nije mogao ovde kod ovih lopova da nađe posao. Ima dve ćerke, jedna mi je unuka Mimi, Milica dvadeset-jedna godina, druga, treća Elektrotehničkog, što je najviše traženi programeri. Super je mala Maja, još opasnija u školi, uopšte ne prizna u Trinaestoj. Da odate svi znaju za Maju Grubor, ona ne prizna četvorku, kod nje su sve petice i ja joj skoro. I nije htela da me posluša. Skupština grada je odredila da će dati stipendije tim izuzetnim i onda je nju bilo sramota da ode u Skupštinu grada i da preda svoj zahtev, možda bi dobila neku stipendiju. Ona sva devojčica lepa, visoka. Da može bar nešto sebi da priušti. Majka joj ne radi, otac nešto šalje iz Amerike, snalaze se, ne znam. To je jedna katastrofa. 

 Da, u Trinaestoj. 

 To je na Banovom brdu.

 I mogu ti reći da je od, kolko sam ja upoznat, da je jedna od najstrožijih, bar sad u ovim momentima. Strašno. Tako da je to tako, da me sve, to mi je prisutno u brigama. Ćerka ima malog Relju, ide u drugi razred osnovne. Ona je isto studirala malo, nije se odmah udavala i tako da mogla je imati ćerpur. A mala lepotica, moja Vida unuka, njezina ćerka godinu i po dana. Ona ovako dedi da je poljubi, ovako mi daje i svakome da je odmah poljube. Strašna su deca. Tako, ćerka mi je diplomirani inžinjer agroekonomije, odsek ne znam, neki hemijski, ja mislim. Sada ne radi svoj posao, radi u onom Metrou pišljivom, nemačkoj ovoj firmi trgovini. Radi posao koji nema veze sa njezinom strukom. Janko mi je zet, dobar. On je elektroinžinjer. Razmišljaju, ja sam im govorio još dok nisu deca došla, mogli su lakše da odu negde za inostranstvo. Obadvoje dobri stručnjaci. Ovde su mizerno plaćeni, mizerno, šta će uraditi. Inače stanuju gore u Vojvode Stepe, ovo novo naselje na Voždovcu gore što je napravljeno. Šta će uraditi pojma nemam, ali ovde uzeli su neki pišljivi stan koji će do plaćati trideset i kusur godina. Ne znam da li će ga otplatiti do kraja, to je katastrofa. On Janko, koji je stručnjak, pa on bi stan sebi za godinu, dve dana bre zaradio. On može da predaje na svakom univerzitetu u inostranstvu, a ovde radi neki posao, ne znam. Tako da ovo moraš imati u vidu, kad diplomiraš nemoj odmah očekivati. Da ja kažem mojoj Mimi, mojoj Milici, da je tražen fakultet, pre će to neko da zauzme koji nema veze sa školom i nemoj očekivati da ćeš ovde imati, kao što joj sada već govore. Ona već razgovara, pošto je ona treća godina pri kraju, već strane firme su zainteresovane da im ovu godinu daju stipendiju i da je odmah prime u radni odnos. Onda ćeš tamo imati i četiri pet hiljada i dolara i evra. Ovde nemoj očekivati to, ovde ko god je pametniji taj se malo ceni, ko je god, jer on se ovi gore nepismeni, ovi političari, ovaj ološ koji drži ovu državu. Oni se samo plaše, jer doći će pametniji od njega bre i on će ga proterati odatle i zato oni neće da zapošljavaju te pametne ljude. Tako da, kad završiš, ne očekuj neki procvat. Ja isto ne očekujem, kolko sam trinaest, četrnaest godina u penziji, katastrofa. Kad vidiš kolko si radio i za šta si radio i za ovaj ovde centar ja mogu da platim samo sa dve trećine cene ovog smeštaja. Jednu trećinu mi finansira ćerka. Mene je to sramota, da se ja na ćerki. Ona ima dvoje dece, plaća obdanište, plaća za kola, kredit plaćaju za stan, mali u produženi boravak, to je katastrofa, to su izdaci nemogući  tako da ne znam,  oni su krivi. Ja sam imao šanse da odem davno u inostranstvo, u Kanadu. Nisam otišao, bilo sve sređeno. Jedna banka me preporučila odavde, neka filijala kanadske banke. Nisam otišao i ne treba se kajem sam sam kriv, zato oni treba široke za stručnjake pametne ljude. Oterani su odavde, to bez daljnjeg. Ajmo, šta ćemo dalje? 

 Ma džaba, volio bi ja da imam vedrije teme. Kad meni kaže oraspoloži se, ma nema šta da mi. Jedino kad mi moja Milica sedne u krilo, a deda cupkaj, da je cupkam, a meni onda mi je. Ne mislim na mnoge gluposti. To je toliko, za godinu dana je energično i pametno dete da je to i kad nešto ja uzmem nju, ona trči, ide po batu. Strašno voli brata, a ona mala, a on je nevaljao,. On je malo sputava, kad on radi na kompjuteru, on sve vragolije zna. Ona hoće da i ona dođe i onda njemu smeta. Voli onda da njegove knjige pregleda, da to otvara mu torbu i to njega nervira, a ona ništa neće bez njega, samo batu za ruku i vodi ga. Strašni su oboje, iako su još malecki.

 Ma najveća glupost, ja to nešto bezveze. 

 Imao sam dok me nisu ove noge izdale. Ja sam dugo bio, igrao sam fudbal i rukomet i to je. Stiglo me godine, potrošene noge, počeo sam lagodno i sad mi kao i baš pričam s ovima Parkinsonova bolest. Otkud Parkinson, to dođe mu prevedeno odumiranje tkiva, da je mozak potrošen i da ne funkcioniše kako treba. E to je kao dijagnoza neka, tako da eto zato sam zaglavio u bolnici. Posle sam toga došao ovde, šta će biti dalje nemam pojma. A ovde mi se ne ostaje ni slučajno, ne znam, strašni su međuljudski odnosi, to je užas. Eto katastrofa. Ja sam mislio ovde ću naći neki svoj mir. Ja se ovde više nerviram nego kod kuće. Nego ne znam ti gde. Ovde ima svakakvih kojima nije mesto ovde nego u Lazi Lazareviću i još gorim nekim centrima. Ovde treba da dođu relativno ljudi koji nisu tolko bolesni, razumeš, da osećaju neki, neko društvo, druženje, zezanje, smejanje. Ja sam takav čovek, ja to volim,  međutim ovde je katastrofa. Spavam na primer sa dvojicom u sobi, uopšte ne govorim sa njima. Njih se dvojica, baš ova tu gde si bila, to jednostavno se udružili protiv mene i prave mi smicalice. Ja to otkačinjem, ja mu kažem, ma nosite se. Ako je neko čovek prema meni, ja ću biti prema njemu dupli, ako je neko đubre otkačinjem. Ma bezveze, ajmo,  hoćemo nešto drugo? 

 Nemački, ali već od kad sam otišao da ne radim ostalo je nešto, ali pre toga sam mogao normalno da komuniciram, da razgovaram, da kontaktiram, međutim verovatno možda i posledica ovog mozak što gubi svoju moć, sad to jednostavno kad prođe dugo zaboraviš sve bre. Posebno sad ovi kompjuteri, ja sam, mi smo dobili već na kraju radnog veka one najobičnije. Sećaš se oni kompjuteri, one sandučine što s njima nisi mogao si samo praviti tabele neka računica sabiranje, ništa nisi mogao posebno. E to je nama dato maltene godinu dana pred penziju, da ovo računovodstvo prebacimo sa ručnog onog na te kompjutere tabele gluposti i to. Tako da, a nemački sam, to sam malo pogrešio trebao sam malo, al ko zna šta je kolko je još ostalo od života pa da se proživi. Šta dalje? 

 Pa kažem ti kad sam otišao u penziju 

 Ne, voleo sam da šetam u prirodi. Obavezno sam išao u Košutnjak, onu trim stazu obilazio sam nonstop, inače sam radio u televiziji, tu odmah ima dom, znaš onaj u Kneza Višeslava, gde je glavni dom Erteesa preko puta tornja i tu sam. Međutim kad su me ove noge izdale, vrlo malo, slabo sam izlazio, a to je opet bila, malo nisam smeo naglo pustiti to. Onda noge su još više oslabile, neko predlaže da to operišem, međutim, iz mog iskustva, vidim da to nije neko rešenje i trkeljam dokle ću. To niko ne zna, ni ja ni može to prognozirati i ovo me iznenadilo. Početkom ove godine, negde kad ono beše, kad sam počeo kod lekara u maju, junu cap, ko iz vedrog neba Parkinson. Kakav Parkinson, koji to đavo da mene zadesi. Hajde da sam se kao, čula si za ovog boksera Kleja. On je bio bokser, ali je on dobijao udarce u glavu, to hoće od od silnih udaraca da se poremeti mozak. To obično stradaju bokseri. Ja kažem, otkud meni nisam se bavio. Ja ne znam da sam ikad dobio neki udarac u glavu. Otkud i tako to i sad se trkeljam, videću šta će bit bit će. Ja ništa ne mogu da promenim iako se ovde kljukam sa nekih deset lekova svaki dan. Osećam da mi je želudac otrovan, ali šta ću, uvek izbije nada. Mislim možda će pomoći, možda će pomoći, a pitanje. Hajmo dalje. 

 Pa šta dok ja inače, kad sam se razveo sa gospođom, kupio sam neki stan, pošto nije bilo puno para, u Padinskoj Skeli. Čula si za to, jednoiposoban stan i tamo mi je unuka dolazila, Mimi. Bila tad dve, tri godine i tamo ima lepe prirode, zelenila. Padinska Skela mislim stvarno je lepa, iako joj samo zvanje ne valja, Padinska. Kaže, gde ideš, idem u Padinjak. Tu ima i zatvor i novi su sagradili zatvor koji je kao najluksuzniji hotel. I voleo sam s njom i da idem u šetnju. Idemo, hajmo deda da mi beremo cveće, travice, kuvamo ručak, sve u prirodi. To mi je ostalo, međutim, posle toga sin ode za Ameriku. Oni su bili najpre na Banovom brdu, sad su u Žarkovu, nemaju stan, podstanari. Ovaj stan u Padinskoj Skeli je prazan, ja sam tu stanovao. Ne znam, njima se tamo ne ide i oni planiraju. Ona je, inače mi je snaja sad u ovom ratu sa u Hrvatskoj proterana, znači izbeglica. Moj se sin zaljubio, iako je i ovde imao devojaka. Kolko je mislim lep dečko i sve, nije mi ni loša snaja, dobra je, dobra majka, dobra domaćica ali ne radi. On čas pošalje, čas nema ni tamo posla, kada ima posla on radi i pošalje kad nema, nema, ne može da stvori, ne može da padne sa neba, tako da to nismo. Nije mi ni sve sređeno, bar delimično kako bi trebalo, tako da mi to vrši strašno opterećenje. Opterećen sam sa time. Noćima mi dođe u san, ne mogu da spavam, strašno. Bar da sam zamisli. A on je već osam godina tamo, mala Maja je bila devojčica ovolika, ona sad devojka. Nije video decu, ne sme da dođe jer ne može da se vrati. Ima onaj na faktički na crno kako oni kažu taj neki zeleni karton i ne bi posle i onda sad šta će biti nemam pojma. On čas govori da će doći, šta će doći ovde, šta će da radi ovde, gde će da se zaposli ne znam. Ne voli da se bavi politikom. Ovde samo može politikom, da imaš knjižicu koje si stranke član. Ja mislim da vi mladi, da vi sve to znate, samo to. Inače džaba ti fakulteti, džaba ti pamet, džaba ti sve, samo u kojoj si partiji i kako slušaš gazdu, kako se kaže. A to su obično koji su ostali vode tu politiku i te partije, to su nesposobni ljudi, ti nikad ništa nisu radili. Nek mi pokaže svaki od njih radničku knižicu gde je bio zaposlen. Stalno je isto radio što i sad radi i od toga vrlo lepo živi ovde. E šta da ti pričam, to verovatno znaš, a i znaćeš kad završiš videćeš, jer ovde se, kakav je mentalitet naroda i ovih, nikad se ništa promeniti neće da bi moglo da živiš. Još u moje vreme, kad sam ja završio šezdeset-sedme godine, onda je godišnje primalo. Ja kad sam upisivao šezdeset-treće godine, završio šezdeset znači u regularnom roku četiri godine, žurio sam da što pre dođem do posla. Primalo je petsto redovnih i petsto vanrednih studenata samo Beograd a gde je Kragujevački Univerzitet gde je Niški gde je Subotički gde je Novosadski. Isto Ekonomski fakultet. Pa mi tih ekonomista možemo da izvozimo, a tako je i sa svim drugim zanimanjima, ništa nije bolje. Školujemo ljude za inostranstvo, ništa više tako da. 

 Pa moram da ti kažem onako kako jeste, ništa ne uveličavam nit umanjujem. Takva je situacija, krivo mi je što mi nije porodica na okupu i ćerka i zet i sin i snaja, tako sam zamišljao. Ja sam najpre na Ceraku stanovao, imao sam sto-dvadeset kvadrata stan dok sam bio sa ženom. Njoj neki crvi pojeli mozak, odjedared ženska maltene skrenula, šta je bilo nemam pojma i to puklo i svako na svoju stranu, hajmo dalje. 

 Šta te interesuje? 

 Ne znam šta bih pozitivno. 

 Ma kakvi, kada ti dođe ova muka i ovi problemi nije ti do muzike i sad ove proslave, ja kažem zaobiđite me slobodni ste doviđenja. Slušam normalno, volim dobru, ne ove grandove ove Saše Popovića, one devojčice šta im rade. Njega bih prvo uhapsio, lopov,  napljačkao se. Volim dobru narodnu muziku, na primer Tozovac, Lepa Lukić, Miroslav Ilić, ova braća Matići, ovi što su slepi. Volim dobru muziku, inače svaki šljam me nervira da jer i u okviru kod mene na televiziji ja sam vodio i pegeepeovu produkciju, što je u Košutnjaku i imao sam kontakta sa tim ljudima kad sklapamo ugovore. Snimao sam i pevače i dalje pegepe dobro stoji. Funkcioniše odlično tako da to mnoge. Išao sam najpre jedno godinu, dve, tri dana imali smo zakazano na Banjici onom sportskom centru mali fudbal. Išao sam dok su me držale noge, međutim kad je počelo da kleca, rekao sam ljudi ja više. Sastajali smo se najmanje nedeljno dva puta i održavao sam tu kondiciju međutim i oni se začudili što me nema i ja kažem nema šanse više gotovo je sa igranjem, rekreacijom. E tako to i ali naglo sam prestao, trebao sam bar ići malo brže neke šetnje, opet otići u Košutnjak pa trim stazom, ne protrčati nego onako brže hodati. A onda ovo stisle te muke sa svih strana i onda nemaš volju razumeš i ako odem gore sednem i gledam na onim terenima gde igraju fudbal sednem i posmatram druge kako igraju. Ja ne mogu više, gotovo je, a i sedamdeset-šest godina, nije nisu to male godine, to su ozbiljne godine i tako.

 Da ti nisi iz neke stranke? 

 Kolko imaš godina?

 Pa ti si generacija moje Milice. 

 Ona je devedeset-šesto godište.

 Ti kažeš da si išla u Trinaestu. 

 Pa možda si znala moju Mimiju. 

 Mimi visoka metar i ne znam, ne mogu da.

 
