 Unuku studira filološki fakultet.

Jel idete?

E ona je tamo. Sad joj preostao master kako se.

Master studije. Još to joj je ostalo malo da završi, i gotovo.

Znaš zašto se, ja sam njima objasnila, zašto je došlo do izmene. Ja dok sam bila kao devojka, zvala sam Veličković.

I onda kad sam se udala za muža dobila sam njegovo prezime, jel tako treba?

Onda sam dobila Pešov.

Da.

I kad sam vadila ličnu, ovaj ličnu kartu trebalo je novi izvod i onda moji su išli u Makedoniju da mi donesu, da mi nabave izvod iz matične i onda sam dobila na Peši, Pešov. I tako mi ostalo Pešov i dan danas i je Pešov. 

Ja sam iz Makedonije.

Iz Krive Palanke.

Da vam kažem pravilno ja nisam završila nikakvu školu, ja sam...

...kad smo došli, kako oni kolonisti tu je bila neka beda. Nismo imali ništa. Moj otac došao sa njih, sa petoro braće i plus ja sam bila dete još, pa je moja majka ostala, bila trudnica, ostala u Makedoniju da bi se porodila, da ne dolazi, da ne putuje u drugom stanju i tako. Ja sam tu kao najstarija čuvala decu, moja majka imala tri sina. Ja njih sam morala da gajim.

Braća. Braća su mlađa od mene ja sam najstarija. Ja sam morala sve po kući da radim, i da kuvam i da mesim, i hleb i da spremam za stoku i za večeru. Jel moji roditelji na njivu su bili, mama je morala da ide, a ja sam morala da sedim, da bi čuvala decu, da sedim kući. E kad mi se najmlađi brat rodio ja sam onda sama sebi rekla, ja više neću da sedim, da čuvam decu, ne mogu više to je naporno.

Gajiti decu i sve mora drugo što treba po kući da se obavi, da se uradi, a ja reko, iako sam mala idem ja na njivu, idem ja i ako treba da kopam i da sejem i da sadim i sve živo da radim, samo mama da sedi kući da si čuva decu. I tako sam počela kao poljoprivrednik. I moj otac mi nije dao u školu pošto nije imao ko da, ko da me zameni, ko da ide na njivu nego ja, ja sam morala s njim da radim sve. 

Ma skoro i sa životinjama, sa konjima ja sam radila. Onda sam i kopala, ovaj, špartala i drljala sve po njivi što se treba, i vodila konje kad se seje kukuruz i sve.

Sve sam to radila, kao dete, i tako. I ostala sam bez škole, mada sam mogla da završim, nisam bila glupa . Mada sam došla iz Makedonije, došla sam u Banat, da ja nisam bila, nisam bila prosta, valjda ja ne znam.

Ali, moj otac ne može.

Ne može kaže, ti moraš da sediš kući. On je čak kazne morao da plaća što mi nije dao da završim osmi razred. Ja sam samo do šestog razreda završila. Mada ja sam bila dobra, i do šestog razreda sam bila dobar đak, učila sam francuski. Profesor, nastavnik mi je dao njegovu knjigu iz francuskog da ja to proučim. Skoro kad sam bila kod unuke nešto bilo je reči o francuskom i ja sam nešto lupila, lupila na francuskom, a ona stala da se smeje Kaže, baba odakle ti znaš francuski, pa reko, jesam ja učila francuski jezik.

I bila sam dobar đak francuskog jezika, i francuskog i sve. Mogla sam da završim, ali eto moj otac, bilo je preče njegovo nego moje.

Pa volela sam, jedno vreme istoriju. Da vam kažem pravilno, jednom sam odgovarala iz istorije sve, sada ne sećam o čemu je bila reč, toliko sam vezla pričala, kaže učitelj, nastavnik, učitelj je bio, nije bio nastavnik onda. E kaže, da trebam da ti dam, dve petice bi dobila, e pa sad. I na kraju, ovaj treba da me oceni iz likovno, i ja nemam blok da crtam. I ja dođem u školu, i imalo puno dečkića koje su mi davali njihove crteže, i ja te crteže ponesem i on aj da me oceni, i ja sve crteže, tuđe, nisu moji. I ja ponesem i pokazujem, profesor gleda i on mene pita kao od koga sam ja to uzela, i ja mu nabrojim, imenom sve od koga sam sve pozajmila te crteže. I ništa, on me, nije me kaznio što sam to uradila, al prošlo je. On je znao zašto ja to radim, zato što nemam na čega da crtam. Mada su mi davali neki blok, blokove, da crtam. Crtala sam i u školi koliko sam znala, da vidi nastavnik da znam nešto od likovnog. Tako mi je prošlo moje, moje detinjstvo, moja mladost.

Da vam kažem gde sam srela. Srela sam ga u selu na igranci.

On je prišao meni, i tako smo se prvo, kad smo se upoznali ja sam mu rekla koja sam. Mada je on znao više o meni nego ja da pričam o njemu jer je on tu dolazio tu kod svog strica, tako smo se najbolje upoznali.

22 godine sam imala kad sam se udala, nisam bila mlada.

Da.

Pa dobro i ja ovu unuku što imam, još ona ne, još. Kaže, znaš šta, ja imam dvorište, jedan orah, toliko veliki. Nakupim orase svake godine da imam da im dam za torte, za kolače za sve, i za praznike, i za rođendane, i za sve. A ja kažem Tamara, prošle godine su bile slabo rodili orasi, a ja kažem ove godine slabo je rodio orah. A ona meni kaže, baba nemoj da se sekiraš, ja ne planiram još da se udajem, ne treba meni torta.

Otprilike, da vam kažem iskreno, ne znam tačno.

Ona je na fakultetu.

Ona je na masteru.

Znate šta, ona je bila đak generacije. Ona je završila od prvog razreda do osmog sve sa peticama, i srednju školu je završila sa peticama. Išla je večito i na takmičenja, i osvojila je i tako je primljena na fakultet, na budžet. I na, i na fakultet joj ide dobro, super joj, ima dečka. Ja vičem Tamara ti govoriš nećeš da se udaješ, a šta misliš čovek kad ti kaže ajde Tamara oćeš da se udaš ti za mene, il ćeš ga napustiš. Neću baba mnogo je dobar. I on je, on je završio kao inžinjer, on je sa svim desetkama.

Našli su se.

Da.

Pa više sam volela narodnu muziku da slušam, svoje.

Narodnu. Dobro, išla sam ja i kao devojka, išla sam na igranku, igrala sam i one, one njihove plesove...

Sa mladićima ranije, da. Evo vidiš, kad sam postala, ostarela, a dobro nisam, da kažem puno stara bila da više sam prekinula to. Inače ništa me nije više interesovalo, ovaj, negde šta god da se desi. Ja evo, ta moja unuka, starija mi se unuka bila udala ovde u Beogradu za jednog, u Rušnju. I pravila je venčanje.

Nisam išla zbog toga što ja sam, dobila pre toga šlog, i nisam htela da idem zato što se nisam, sam morala da štapom idem, da ja, ja onda sam, a njena majka sigurno je više volela. Ona je tu tortu napravila za njeno venčanje od tri kile čišćenih oraha, kolika je ta torta, kako je ona odnela to sama ona zna. Majka ko majka, ona će da se snađe da odnese. I ovaj, ja sam rekla, sama sebi sam dala da ja neću da idem, zbog toga što ja idem sa štapom. A one će večito, ćerke moje su takve, naročito ova mlađa, ona je sedamdeset-prvo godište, ona stalno bi dolazila da me pita kevo kako si, kevo jel ti smeta ovo jel ti ovo...

Onda oni bi brinuli o meni, onda sam ja rekla, ja neću da idem nek se deca vesele, nek se, nek se moja ćerka kao ta starija, ona se udala jako mlada. Ona se udala, ona je rodila tu što se udala u sedamnaestoj godini. 

Ja sam nju razumela, i ja sam uzela to dete da ja odgajim, da ona završi nešto, i ona je bila dobar đak. Ona je dobro učila, i meni je bilo najviše zbog toga, da ona završi nešto da ima za sebe. I ovaj, vodila sam je ja nju, kad moram da pričam, kod ginekologa da pregleda, je pregleda.

Ja, normalno. Majka ko majka, stalno perem veš, znam ja, prala sam je. Ja kažem ovaj, Violeta se ona zvala, Violeta, reko sinko, gde je tebi menstruacija ti si trebala da je dobiješ. Kevo dobila sam. Reko, kako si dobila. Ja vidim na veš da sasvim, ko da ima...

Neko, ona, crta ko da, neko malo kaki, ja reko kažem, ovo nije menstruacija. I ja lepo je pitam, sinko nemoj da se nađeš uvređena ja ću da te pitam, jel ti imaš nešto s njim, jel imaš neke odnose s njim, ona kaže imam, e pa, reko, to je, gotovo to znam. Ja nju spakujem i kod ginekologa odvedem, da je doktor je pregleda, i on mi je rekao, jeste trudnoća. Ja ga pitam doktore recite mi kako mogu ja nju da ona to dete abortira. A kaže što, meni doktor. Ja kažem, doktore ona mora školu da završi da ima sutra parče hleba. 
A ne reko, da ona padne na tuđim rukama, ovako da ima svoje. A on kaže, znaš šta, ti si majka lepo da ti ja objasnim, ona ako hoće da uči ona će da završi školu kad tad, ali da rodi neće, jer posle porođaja, posle abortusa prvog bebama teško se ostaje. I onda ja poslušam doktora i ostavim mu to dete. To dete se rodilo i ja sam ga gajila. Ona je završavala školu. Završila hemijsku tehničku, hemijsku i zaposlila se, radi u fabrici ... Tamo ona radi kao hemičar i udala se isto za isto, i njen muž joj je hemičar, tu rade zajedno. I tako. I ova joj se ćerka udala. Sad ima, ima sina četiri godine, sad je noseći drugo dete, devojčice. A ona toliko sretna što je devojčica, ona za majku bi dala ne znam šta. Ona samo majka da ne kaže, da ne progovori da je nešto zaboli. Da kaže da je boli glava ili nešto. I ona bože, joj i ona samo mamu. I tako. I sad kako se udala tu u Rušanj, valjda svekrva je bila na more, i trebalo to dete da se, da čuva, da neko ga čuva dok joj je svekrva na moru, i onda se ona rešila da nju, majku pošalje sa malim i njenom sestrom, i moja druga ćerka išli su na Zlatibor. 

Tamo su je, tamo su on, tamo je on, tamo je ona uplatila za majku. Da majka malo prođe. I tako, prošlo, prošlo je i to. I tako sad očekuje, u martu mesecu treba da se porodi, i onda viče non-stop kad sam ja kući, baba budi spremna da mi, da se oporaviš da dođeš dok se, kad se ona porodi da ja budem. Reko biću, reko, ti znaš mene. A ona uvek je rekla, baba ti si pravi heroj. Jer ja sam preživela, ovo mi je sedma operacija. Sve živo sam preživela, i prošla sam bez ikakvih problema. I oni su računali da sam ja heroj čim da ja i ovo da preživim. E pa, reko. Prošli petak, ne znam koji dan je bio došao je unuk, doneo mi stvari što mi treba, što sam tražila. Baš sam razgovarala sa tim unukom, unukom, rekla sam šta mi nedostaje ovde da mi donese, i on je došao doneo mi. I ja, i ja ga dirala, ajde Milane što se ne ženiš? Kaže baba oću kad budem napunio trdeset godina, pošto mi se unuka u trideset godina udala. Kad, kako se Maja udala u trideset godina, i ja ću se ženim u trideset godina.

Molim?

On računam da je još mlad za ženidbu.

I. A pre toga je bila, bio rođendan unuku, ovom, praunuku ustvari mom. A on je ujak. I ja ga diram, jesi bio reko, Mihajlo, Mihajlo, na rođendan. Pa kaže, kako da ne ide uko. On ga ne zove, on ga zove Buba.

Bubo moj. Oće on da ide u Kaćarevo kod Bube i kod baba Line. On mene ne može da nazove Pavlina nego Lina. 

I kad ide, od njihove kuće do moje ima dosta. On drumom biciklom za čas. Biciklicom, vozi, i kad, pre nego što stigne do moje kuće on vidi. Ja ispred kuće imam neko drvo koje raste kao suncobran, on vidi to drvo, eno baba Linina kuća. A obično kad dođu oni ja sam u sobi ili na kauču. A meni ovako pored kauča prozor. I prozoru mi izbačena roletna, i on, on dođe ispred prozora viče, baba Lina jesi zaspala? A to je valjda čuo od majke, sigurno, Pavlina zaspala. Reko nisam Mihajlo evo sad će baba da izađe napolje, i ti dođi u dvorište ti da se igraš. I tako. A mali je šećer. Ja vičem, sa ženama razgovaram, pošto sad trebam jedanaestog da idem u banju. Ne bih volela. Volela bih pre da odem kući da se, da ih malo skupim oko sebe. Jer od kad sam ovde, prvo sam bila u Pančevo na operaciju, kuk sam slomila. Pa onda ovde od kad, skoro mesec dana od kad ležim, a sad meni je samo da vidim onog vraga malog. A on je, a kaže, on kako da ne dođe, on gde god ide, gde god je slavlje on, peva danas nam je divan dan. Aj da duvamo svećice, ide on da duva, ... braću i sestre od tetke, on tamo društvo od ujaka, društvo u drugu sobu, ide on tamo, da duva svećice. Njega ne interesuju vamo odrasli ljudi, ide on kod mladih da duva svećice. Idem ja Bubi da duvam svećice. Sladak je. A tako je napredan, i bistar. Sve živo, zna da priča nema reč da pogreši. On, ovaj, jedan dan smo bili kod mene, i majka i on, i javio joj se zet. I ona kaže, evo kaže, i došao tata, evo Dušan ide, sad je došao Dušan kod baba Violete, sad moramo da idemo, idu oni kući da se pakuju da idu za Rušanj, a on viče, moj tata je došao kod moje baba Violete. Ono Violete. Kako, reko, Mihajlo kažeš baba Vi, baba Viol, baba Violeta. Ono tvrdo L. Opasan je mali.

I ja kažem da makar malo da je na majku, i majka je, mu je bila za školu i on. Dobro, još je rano dete je.

Mali je.

Biće nešto i od njega.

Da.

I tata

I tata, i on je završio tu medicinsku, rade obadvoje. I ona radi kod neke ovaj, u laboratoriji. To je ono, ona nije htela da bude medicinska sestra, ali navela je u medicinu za labaratoriju, to ono za vađenje krvi. I ona i muž, muž joj je terenac, ide po terenu, al ona radi na kompijuteru, mora da sve upiše ko se javio, gde treba da on odlazi da kome da vadi krv, i sve to ona mora da sprovede. Inače nju da, mislim sad kao privatnica, ima dve tri laboratorije, ne samo jedna, jednu ima ovde u Borči, a jednu u Beogradu. A ona je.

Ne, ona je prvo počela kao volonter na VMA, a ta što ima te laboratorije, ovaj,  laboratorije imala radnicu na VMA. A sad ovoj, pošto ima tri laboratorije, trebala je još jedna koja će da radi. I rekla je toj ženi, kaže, znaš šta, kad budeš išla na VMA, da gledaš ako imaju ove mlade koje volontiraju, koje su lepe, zgodne, koje dobro znaju da rade, da su vredne, vešte, i onda da mi preporučiš. I ona je preporučila baš nju. Jer njen sin i moj unuk bili su jako dobri drugovi, a on se žalio, moj unuk se žalio toj ženi kako. Hteli su, htela je ona u Pančevo da volontira da ne putuju za Beograd. I ona rekla, dobro Milane što ne kažeš meni, ja sam toliko njima učinila, da neću tebi. Ja ću kaže, da učinim za Maju to, ne sekiraj se, ja ću Maji sad, da prijavim za Maju da volontira na VMA. I tako je primila, primila je i ova. 

I odma je tu došla na razgovor s njom, ona je pitala da li je položila vozački ispit, al ona nije bila u to vreme položila. Naknadno, posle je polagala, položila je, bila je i vozač. Ja kažem, Majo, bolje što nisi bila položila, gde ćeš ti po Beogradu da voziš, da tamo neku ulicu, kad ti kaže idi tamo, a ti nemaš pojma, ne znaš ni u Kačarevu koja ulica gde, a ne u Beogradu. Još da voziš. Bolje reko što nisi. I ona, kaže, dobro baba kaže. Dušan, kaže, radi umesto mene taj posao. Ja ću, kaže, njemu da komandujem, da naredim ko će, gde treba da ide. Ona kad god dođe, došo neki glumac, pa je ona priča, da vadi krv on, joj baba a bio ovaj, a bio ovaj, a bio onaj. Reko dobro Majo, vidiš kako je, lepo si počela da radiš, vidiš sve, vidiš svet, reko evo kući šta imaš, nemaš ništa. Dobro baba.

Da ti kažem sad, u zadnje vreme ništa me ne zanima. Evo gledam, uveče gledam, šta gledam, to Porodično blago već mi je dovde.

Od kad je počelo.

Ma sto puta, kolko repriza samo sam gledala. Kući nemam nikakav posao nego samo da ležim u krevetu i da gledam televizor. I šta ima, sve reprezirane te stare. Ja kažem, ipak  nekad sam volela, nekad. Danas je bila, ona, Ljubav na seoski način. I to nije neka serija, da te privlači. To su neke gluposti, skoro za mene gluposti.

Da vam kažem pravilno, slabo čitam, jer slabo vidim.

I ne mogu ni da čitam. I ako dobijem neke, više puta kad poštar ubaci nešto u poštu, ja ne mogu da pročitam za čega je, šta je to. Onda moram u komšiluk da idem, pa kod prvog komšije da mi objasni o čemu se, šta sam dobila. Jednom skoro znam da sam dobila porez za kućarinu. Kaže ovo je, kaže, za kućarinu porez, nije veliki. Pa reko kolika mi je kuća, toliki je porez. Ni kuća, reko, nije velika, ni porez ne može da bude ne znam koliko veliki. I tako. Kažem ti da knjige čitam, ne. Ne mogu da čitam kad ne vidim. 

Jedino što naslov čitam u novinama, naslov, i preko televizije imam naslov, svaki dan ima novosti od ovo od ono. To što vidim, to što čujem.

Pa evo to mi je najbliža prijateljica, ja njoj sad ovo što pričam, ona sluša.

Krećem se sa hodalicama, a ovako, sama još nisam, nisu me pustili da krenem.

Ranije jesam. Pomoću štapa. Što kaže moja starija ćerka, skoro sam, kad je bio unuk onda je on nazvao na mobilni, jednu pa drugu, pa onda Maju, ovu unuku ovde, pa sam svima, sa svima razgovarala ja njima pričam kako mi je, a moja starija ćerka kaže kevo ne sekiraj se, kad budeš došla kući, štap i štake, ima ti da trčiš. Reko, oću.

Pa kako da mi ne pomažu, oni kakvi. Ja sam onaj dan kad sam slomila kuk, ja sam pošla u kuhinju da ručam, ćerka mi je donela ručak. One skuvaju, one meni donesu i namirnice što god mi treba za kuću. Hleb i uz hleb...

Čak kad treba, sve mi one nabave. Ovu moju penziju prima ova mlađa ćerka, pošto su oni tamo bliži centru. Zet u pošti kada nešto treba, oni njega zovu. Nema potrebe da ide da čeka, oni ga zovu. On ide podigne to šta ima za mene i oni su rekli što god preko pošte stigne za mene, da se šalje kod njih kući. Jel oni to protumače za čega je, ja, džaba da dođe kod mene kad ja to.

Oni to srede, oni to znaju. I tako. I kažem ti, takav je moj starački život. Muž mi je umro dve-hiljade-druge.

Dve ćerke, i imala sam jedan porođaj prevremeni. I to je bilo jedno muško dete, umrlo, posle porođaja, odmah je umro. I jedan spontani pobačaj, i drugo hvala bogu, ništa. Druge ove bolesti da ne pričam, bilo je mnogo šta.

Šećer imam.

A nije ne znam koji. Skoro su mi vadili imam šesticu, a imala sam od ranije, sam bila dosta na dijeti. Ja sam bila dva, tri, dva puta u Melenci u banji. Onda su me tamo računali kao dijabetičara, sve su mi davali hranu za dijabetičare. I to je, to sam.

I pritisak i šećer i masnoća u krvi. 

To je sve došlo do šloga. Onda sam imala šlog sa leve strane, bila mi oduzeta cela leva strana. Ja nisam mogla da donesem kašiku do usta. Dok sam bila u Pančevu, u bolnicu, ćerke su dolazile da me hrane i da me, ako treba, da me okupaju da me presvlače, sve su one to radile.

Jedini.

Pa imala sam kamen u bubregu.

To je moralo operacijom da se vadi.

Jer kamen je bio jako krupan. Ja znam kad sam prvi, otišla kod urologa, i on kad je pogledao, rekao je da ovaj kamen mora nožem napolje da se vadi. Da ide, i to mora što pre. A negde je bilo dvadeset i sedmi septembar, treba ova, mlađa ćerka da mi pođe u prvi razred. Ja sam rekla, taman da umrem ne idem na operaciju, dok ona ne krene dok pođe u školu da vidim dete kako će, da počne da ide. Ne da idem ja u bolnicu, da ležim, a da mi ona ide u školu kako. I to sam bila odlučila, da. Ja izlazim od lekara, pita me jedna žena koji doktor radi. Reko ženo, nemoj da me pitaš koji doktor, reko, ja ne znam kako se ja sad zovem, a ne doktor kako se zove. I to mi je ta operacija, to se završilo normalno.

Mada sam posle toga imala, ovaj počela sam da krvarim, više puta. Dobijem menstruaciju, pa krvarim ko reka. I odem kod ginekologa, on kaže, klimaks. Klimaks.

Klimaks, klimas Pa dal sam imala negde četrdeset.

I kad sam zadnji put, baš znam da sam pekla paprike za ajvar i ta mi jedna komšinica bila kod mene da mi pomogne i ljuštimo nas dve paprike. A ja sedim ovako, tamo gde sam pekla paprike, i ta komšinica sedi ovako kao vi prema meni i ona je valjda videla, koliko sam ja, i ona, i ja pričam kako sam počela da krvarim i ona kaže ženska glavo nemoj da se igraš, idi kod lekara, vidiš. I ja šta ću. Dođe mi ova starija ćerka, ja se s njom dogovorim i njena jetrva dođe kolima i ja u bolnicu, u Pančevu. I on kad me pregledao, kaže, materica u raspadanju je, došla već, moram na operaciju. Ja sam otišla na operaciju, sve su mi povadili i jajnike i matericu. I kaže meni doktor, ja kažem doktore vadite sve, ja sigurno neću više da rađam.

Šta će meni materica, šta će meni janjnici. I to sam dobro prebrodila, nisam imala nikakve komplikacije. Više puta, ova rana se inficirala, valjda na ovoj vrućini, kad je bilo ono vrućina i jednom sam se ja uplašila. Ja u kupatilo da se kupam kad pogledam, rane crvene se. Već se otvorila, ovako. Ja kad mi ćerka došla ja mislim, Jasmina se ona zvala, Jasmina reko vidi rane kako mi se rascvetala. Ona kaže kevo ne sekiraj se to je od ove vrućine, to se inficiralo, samo kaže dečiji sapun operi se, i ona imala, donela mi, filološku, onu vodu.


Fiziološki rastvor.

To mi ona posipala i onda posle toga puder, ja pokrijem, zavijem, ovaj, stavim, papir, papirne maramice, i prošlo je to začas, ništa nisam imala nikakve komplikacije, super s tim. Jedino sad s ovim kako ću da prođem, ne znam.

Pa nije baš skoro, ali ima sigurno deset godina.

Da. Ja sam kući sama. Nemam nikog u, dobro, ne da kažem nemam, hvala bogu imam decu, imam unučiće imam sve. Ja se osećam teško nešto. Tako sam se osećala glomazno, teže. Teške mi te ruke, te noge te glava. Ja odjedared, idem ja sad u komšiluk, da nazovem, da kažem tu komšiji, da mi zove tu ćerku i zeta, da dođu kod mene. Ja kažem, Jasmina dolazi kod mene, kod mene nešto nije u redu. I ona, kad se, i ona došla, i ta komšinica došla one su primetili meni da se iskrivila usta, i one vidim glavom. I njena zaova je medicinska sestra, radi u Pančevu, radila. I ona kaže samo kola, i za Pančevo. I tako. Ona ode pre, ona je otišla pre pa obezbedila lekara za da me sačekaju. I taman smo stigli na Pančevački most, zet, ona zove, zet kaže stigli smo, ovde smo na mostu, kaže dođite što pre. I mi tako odemo u hitnu pomoć, dobijemo, doktor me pregleda, dobijem uput i došli smo kod, kod njega, kad me doktor video, ajde da mi izmeri pritisak. Ja sam onda imala dvesta sa sto-četrdeset. Kaže doktor, taman ste stigli pet minuta do dvanaest. I odmah na odeljenje su me uključili infuziju.

I to, to je momentalno. Sutradan je bilo drukčije. Kažem vam, moj život je, samo da sam neka, da uzmem knjigu da pišem o sebi imala šta, imala bi šta da napišem, a ovako, ne znam. Sad se još nadam kad budem otišla u Melence, da ću da se oporavim.

Pa idem zbog kuka.

Da.

Za sada ne znam, šta još bude se desi, ne znam. Za sad ja mislim da je dovoljno.

Sedamdeset-pet godina, ja sam četrdeset-drugo godište.

Sedamdeset-pet godina, to su ipak dobre godine.

Ja uvek kažem deci mojoj, ma ajde nemojte vi da brinete o babi, samo vi, reko, dočekajte kao baba, u sedamdeset petoj godini, da dobijete i praunuče i unuke.

A ne, a ne mlađe. E baba tako, svaka ti čas ti si heroj, ti si jedan naš. Ja sad kad sam slomila kuk, nisam mogla, ja sam uletela u kuhinju ispred stola, ispod astala, i tako da sam morala da se uhvatim za nogare astala, i na laktovima sam prešla u predsoblje. U predsoblju imam pod od betona. Ja sam tu ležala ko zna koliko vremena. Nisam mogla da dohvatim prag od sobe, da se ja nekako dovučem u sobu, da legnem makar na tepih, a ne da ležim na betonu. Ja sam zvala upomoć, upomoć, upomoć niko mi nije mogao da me čuje. I tu su me čule prve komšije, onda, ta komšinica je došla i ona šta će. Dobro i ona je neki medicinski radnik. Žena samo što se porodila, ima malu bebu, meni bilo nezgodno, kako će da ostavi bebu, i da ide u ambulantu po doktorku. A dobro, oni su se dogovorili sa drugom komšinicom, da je ona išla kolima za lekara, dovela, ova, njena svekrva je bila sa mnom, da nisam sama. I došla, doktorka. Doktorka zvala hitnu pomoć u Pančevu, u Pančevu, hitna pomoć nikad da stigne. Samo je rekla da me nikako ne pomeraju, nego gde sam tu da ležim, dok oni ne dođu. I kad su oni došli, došli su kasno, dok su došli, dovde me dovezli, i tu prvo snimanje pa .

Sve po redu. Pa onda u, Pančevo, ajde sutradan su me odmah uzeli za operaciju da budem prva. I to sam rešila, bez straha. Kažu deca, dobra si ti baba heroj. Bila sam jedan dan gore na ortopediji, posle su me prebacili tamo za pripremnu za operaciju. I kad sam trebala da idem na operaciju, ja uopšte nisam znala. Nisam znala da oni mene voze na operaciju. Nego sutradan kad sam se probudila u šok sobi, onda sam videla da sam operisana, i počeli su sa terapijom. I tako. I moja ćerka, kao, bila ne znam, dal bila dva tri dana, koliko sam bila, dva tri dana u toj šok sobi, pa onda moram da idem opet na ortopediju, i onda onaj doktor što me operisao, rešio da me sutradan pusti kući. I ova mlađa ćerka, ona saznala za ovaj .

Za ovaj dom. Ja ne znam, nikad nisam je pitala od koga je saznala. A nije ni bitno. Oni su računali gde ću ja onako krhka kući, ko da me gleda.

I onda ona, kad sam ja rekla, oni kada su došli u posetu taj dan, ja sam rekla sutra idem kući. Kaže ona, mama ti ne ideš kući sutra. A reko, gde idem? Ideš ti sutra na jedan oporavak, a ne kući. I tako da su oni odavde, ona je odavde zvala, ovaj, sanitetni je došao lično u Pančevo po mene. Nije njihov Pančevački, na Pančevački bih čekala, možda još i danas. I tako, ona je to sve sredila. Ta moja ćerka, ona, ja više puta kažem, Jasmina, baš mi je žao, ti si mogla medicinu da završiš, ona je toliko za lekove. Ona kod lekara mora obavezno da ode, meni lekove, koje pijem, šta pijem, po koliko, koliko su jačine ona svaki lek zna. I ja jedan dan sam bila, ustvari, moja tetka tu stanuje u Pančevo u Nisi, i ona je zahtevala da ja budem malo kod nje, kod tetke, tetka, a ona je, šta ću, kako da me vodi kod tetke.

A ja sam trebala sutra dan kod doktora Mladića na kontrolu, i ja, onako, kod nje spremim, okupa me ona sve me sredi sutra dan da idem na, kod Mladića na pregled i ovaj i tako ja odem kod tetke, a ona rekla doktoru, pošto tetkina unuka radila kod nas u Kačarevu kao doktor. I ona rekla toj doktorki našoj, kao, hoće mama da ide kod tetke.A kako, kaže da je vodim kod tetke, kada nju, ona treba te lekove da normalno, da redovno pije. A ona rekla, doktorka joj rekla naša, kupi ti onaj dozer. Ima kutijica, imaš za nedelju dana lekove da joj spremiš sve kako pije od ponedeljka do nedelje. Ona može kod tetke da bude. I one druge što ja sam pila za šećer to ujutru se znalo, i uveče sam pila bensedin, za spavanje. To sama sam znala da popijem, i tako sam ove mislim taj dozer, lekove sa tim, to sam kod tetke. Jedino sam za vreme kako bolujem, bila tu malo, bila sam i kod jedne ćerke i kod druge, ali.

Znaš šta, ja nigde nisam radila, ja nisam stekla nigde penziju.

Ja imam muževu penziju.

Ja porodičnu penziju.

Porodičnu penziju ja sad nasleđujem. Nasledila sam ja odmah posle njegove smrti, ja sam odmah dobila to, sam, kolko ne znam, sedamdeset posto manje, mada je i on bio bolesnik, i on je imao visok pritisak, njemu je bio pukao kapilar skoro na mozgu, i operisao glavu. Njemu je otvarana lobanja, samo tri-hiljade i osamsto je imao jedan deo penzije, a da eto, znate kolika je ta, kolika je ta moja penzija. Ja sa tom penzijom živim posle njegove smrti i dan danas. Ja nemam nikakvo primanje.

Jedino što imam, što mi ostalo tamo kod braće, kod oca, što smo dobili kolonizacije jedan jutar zemlje, daju oni pod zakup, za dvesta evra. To dobijem, to mi pošalju braća, to nekad dobijem, a eto pravili smo tu neku kući, kućicu, nije kuća nego za mene je kućerina, ova vikendica. Kolika je mala, ja moja soba nije veća od ove. I ovaj,  i te uvek nešto fali to treba da se dogradi. To zet uvek mora nešto da nabavlja, te nismo imali kapiju, pa kapiju, pa kapidžik, pa šahtu za vodu pa septičku jamu. Tu smo sve, posle sa tih dvesta evra kad god dobijem ja sve utrošim u to. A za mene ništa nije ostalo, nego ja sam uvek gledala da njima to uradim. Jer on nije mogao da meni da pruži, a morao je on da radi. Zet je radio. Sad u zadnje vreme i ćerka mi se zaposlila. Ona radi kod privatnika u pekaru radi noć, celu noć radi, radi od pet...

...Do jedan ujutru skoro. I kad ja da, kad odem kući mogu da očekujem od nje . Evo ova što radi u Štirkar, ona radi samo radi nedelju dana prvu smenu. Kad ide u prvu može da menja i ovu Jasminu mlađu ćerku, da ona malo odspava dobro i zet je menja. Kad ona nešto planira za sutra šta meni treba, ona to spremi danas, on mi ujutru donese. I ja imam za sutra sve obavezno. On kaže, on meni, kaže on, evo ti baba ja sam morao da dođem, Jasmina da spava. Reko Miško znaš dokle je radila, kolko je radila,  mora da spava. Evo, kaže, baba imaš toliko dok ne dođe kao starija, Violeta kad počne prvu onda će ona sve da dolazi.

I one se, one se dogovore, ja ništa tu nema, i tako.

Jel nemate pitanja?

Imali ste šta da čujete.

Da.

Da.

Pa da, moj muž je bio četrdeseto.

Nema na čemu i vama. Ajde.

I vama.

Vi još kolko imate do kraja?

Još dve godine.

Ajde sa uspehom da...

Privatne časove, pa zarađivala pare. Evo baba ovo sam ti kupila ja. Reko od čega si mi ti kupila. Pa ja sam baba zaradila. Reko dobro Majo, Tamara se ona zove, dobro, reko, Tamara sine, ako si zaradila, reko, nemoj samo od mame. A ona kaže ja od mame nemam, ako je mami ne dam, ja nemam. Nimalo nemam, kaže. Pa nije, reko, tvoja mama je htela da učiš što sam joj ja govorila. Ja sam govorila da ona upiše medicinu, ali ona nije htela. Ona se boji krvi, ona se boji, ne daj bože prljavštine da vidi. Ona nije mogla svoje dete da, ako se ukaki da ga obriše. Ona je nosila dole ko ... da ga zapere, da ga obriše. Onda njoj se povraća, ona to se gadi i nije htela, nije htela da završi, nego ona je završila građevinsko-tehničku. I. Građevina je propala odavno.

I ona nema, kažem ti nema, svoju struku, nego sad radi kod privatnika u pekari, radi u, u prodaji. Mada ima tu, daju joj, daje joj po jedan hleb, daju joj, šta će ona da pojede dok je na poslu. I to se, i to je plaća, to joj plate i dvadeset-dve-hiljade platu ima, opet. 

Koliko ima, ima za sebe.

[Da, dobro, ništa idem ja.]