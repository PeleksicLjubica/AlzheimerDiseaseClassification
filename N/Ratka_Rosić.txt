Ratka Rosić.

Dvadeset devetog jula dvadeset-šeste.

Molim?

A ja sam diplomirani inženjer poljoprivredede.

Radila sam u Saveznom izvršnom veću.

Pa to je organizacija poljoprivrednih imanja i kako da Vam kažem u administraciji poljoprivrednoj. Ne znam kako da Vam objasnim. Išla sam po imanjima gledala tamo šta se radi i pomagala im da uvedu neke nove stvari i tako.

Šta gde sam?

Ja sam rođena u Štipu, u Makedoniji.Tu su mi bili roditelji sa službom. Učitelji. I kad je počeo rat, onda smo pobegli iz Makedonije i došli smo na ostrvo Krk odakle je moja majka rodom. Eto.

 Pa, radila sam kad sam se udala, onda sam radila u Peći na Kosovu i onda je moj muž premešten ovde u Institut za kukuruz i onda sam i ja dobila mesto.

Imam jednog sina, on je lekar.

Molim?

Imam, dvoje, imam unuku i unuka. Unuk je diplomirao  neku betonsku struku,a unuka sad studira pravo. 

Eto.

Molim?

Šta, muziku?

Volim.

Klasičnu, klasičnu. Klasičnu muziku volim, al pošto sad ne čujem, sad ni ne slušam.

Pa imala sam gramofon, pa sam slušala ploče.. Išla sam u Beograd na koncerte i tako.

Molim?

Šta koje?

Aha, kompozitora. Pa sve sam volela Ne mogu baš reći da sam nekog posebno Volela sam sve da slušam ali najviše opere. Opere, da. Išli smo često u pozorište u operu. Skoro sve smo gledali.

Da. Volim da čitam, al sad ne mogu Evo vidite ova knjiga stoji ovde, ali ne mogu da je pomaknem. Ja sam mnogo čitala i proglašena sam bila za najboljeg čitaoca tamo naše biblioteke u Beogradu. Ne u Beogradu, u Štipu. I ovaj imali smo i sami biblioteku veliku u kući .Ali sve je to prošlost.

Molim?

Koje?

 Pa najviše rusku literaturu.Tolstoja.Tolstoja sam čitala, Rat i mir više puta najviše.Čitala sam ovu i englesku literaturu. Ove druge sam slabije već.

Molim?

A slabo, slabo Govorim ja italijanski jezik sam dobro naučila. Ne znam kako, sticajem okolnosti ali engleski ne. Učila sam u školi al ne mogu reći da govorim. Mogu da se služim mislim neke rečenice, reči i tako, ali to nije znanje jezika.

Molim?

Za vreme rata

Pa znate šta, ja sam učesnik ovaj narodno oslobodilačke borbe. Radila sam za Partizane i bila sam član tamo Omladinskog partijskog rukovodstva. Eto, to je moj rad na Krku. Išli smo po selima, držali predavanja I ovaj protiv okupatora.
Molim?

 Jeste. Ako vas uvate u logor ili ubij ili vas osude na smrt, ali nisu srećom. Srećom nisu.

Čitanje. Najviše knjige sam uvek čitala .A i volela sam društvo dobro. Ne znam šta bi još mogla posebno da Vam kažem. Ja sam obična žena. Ne mogu o sebi ništa naročito da kažem .Jedna najobičnija žena .Samo školovana.

U Zagrebu sam završila. Fakultete mislite?

U Zagrebu. Zato što smo bili na Krku smo onda živeli i pripadali smo Republici Hrvatskoj ja i majka i upisala sam u Zagrebu i tu sam diplomirala .E a onda su me poslali odmah da, hm, u Peć Kako to da mene baš nađu .Ali šta se moglo? Tad se to raspoređivalo. Išla sam tamo, a tamo je moj muž radio u Institutu za kukuruz .I upoznala se s njim i tako se venčamo. Imam samo tog jednog sina .On je sad u Americi .Baš sutra putuje i toliko sam očajna, došao je da me obiđe .Bio je par dana. Mora da se vrati .Ja ostajem sama.Strašno mi je strašno mi je .Očajna sam .Ali mora da se živi .Dok ste živi morate sve da radite što treba i tako. Ovde mi je jako fino u domu lepo sam smeštena, imam lepu sobu i ovaj sestre su jako dobre, naročito sestra Nataša .Ona ovako mene uvek podržava i ako nešto treba i tako I druge sestre su dobre sve .Čine nam koliko mogu.

Molim?

Nemam nemam. Uglavnom sam sama ceo dan ali ja sam navikla kao pošto sam jedinica ja sam navikla na samoću od detinjstva jer sam jedno dete samo .Pa eto .Najviše spavam al ne znam šta je sa televizorom.

A zašto sad neće da se upali?

A dobro, dobro .Ja vidim da da se ugasilo odjednom. Mislila sam da je nestala struja A Vi gde radite?

Student. A šta studirate?

Biologiju.

 A dobro, biologija je dosta srodna agronimiji.

Mislim jedino nije nije praktični deo .Mislim obrada zemljišta i to, ali inače ima mnogo biologije u studijama agronomije .Jesam rekla biologija?

Vi ste mi rekli da studirate biologiju.

Rekoh da nisam nešto pobrkala.

Slučajno.

Slučajno. Imala sam jednu drugaricu koja je studirala i ja sam onda volela prioru volela sam ovaj selo i uzela baš agronomiju, a nije mi ležalo.

Ali sam provela život u toj struci. Posle sam i ja ovaj u Beogradu radila u administraciji poljoprivrednoj, a u Peći sam radila na Institutu za prirodna istraživanja .Je l' dovoljno?

Molim, nema na čemu.

Ako još nešto imate ? Važno?.


A treća godina?

 Mnogo to traje.

Ali jos četiri godine.

A još jednu, još jednu.

A imate i petu godinu.

 Onda je fakultet u moje vreme trajao četri godine .Kad sam ja studirala Četiri godine .Ali dobar je, zagrebački je dobar. To je stari poznati fakultetet .I puno studenata je bilo .Ja ne mogu da se setim koliko, ali znam da je bio veliki fakultet, zgrada velika i mnogo studenata je bilo .Izvinite, ne mogu više da govorim .Neko pitanje koje je za Vas važno, vi recite, ali umorila sam se.

[Nemam, nemam, hvala Vam još jednom.]  