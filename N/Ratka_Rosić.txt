[Kako se zovete?]
Ratka Rosić.

[Kada ste rođeni?]
Dvadeset devetog jula dvadeset-šeste.

[Dobro, šta ste završili od škole?]
Molim?

[Šta ste po zanimanju? Šta ste završili od škole?]
A ja sam diplomirani inženjer poljoprivredede.

[Gde te radili?]
Radila sam u Saveznom izvršnom veću.

[Gde je to? Je l' Vam bilo lepo na poslu? Šta ste radili tačno?] 
Pa to je organizacija poljoprivrednih imanja i__kako da Vam kažem_u administraciji poljoprivrednoj.__Ne znam kako da Vam objasnim.__Išla sam po imanjima_gledala tamo šta se radi i pomagala im da uvedu neke nove stvari i_tako.

[Gde ste rođeni?]
Šta gde sam?

[Gde ste rođeni?]
Ja sam rođena u Štipu, u Makedoniji.Tu su mi bili roditelji sa službom. Učitelji.__I kad je počeo rat, onda smo_pobegli iz Makedonije i došli smo na ostrvo Krk odakle je moja majka rodom. Eto.

[I kako ste došli u Beograd?]
__Pa, radila sam kad sam se udala, onda sam radila u Peći na Kosovu_i onda je moj muž premešten ovde u Institut_za kukuruz i onda sam i ja dobila mesto.

[Imate li dece?]
Imam jednog sina, on je lekar.

[A unučiće?]
Molim?

[Unučiće, unuke?]
Imam, dvoje, imam unuku i unuka. Unuk je diplomirao__ neku betonsku struku,a unuka sad studira pravo. 

[E baš lepo]
Eto.

[A čekajte da Vas pitam još nešto. Je l' možda znate da svirate neki instrument, je l' volite muziku?]
Molim?

[Muziku da li volite?]
Šta, muziku?

[Muziku da li volite da slušate?]
Volim.

[A šta volite?]
Klasičnu, klasičnu. Klasičnu muziku volim, al pošto sad ne čujem, sad ni ne slušam.

[A kad ste bili mlađi šta ste slušali?]
Pa imala sam gramofon, pa sam slušala ploče.._Išla sam u Beograd na koncerte i tako.

[A koje kompozitore najviše volite?]
Molim?

[Koje kompozitore ste najviše voleli da slušate?]
Šta koje?

[Kompozitore. Mozarta, na primer, jeste njega voleli?]
Aha, kompozitora.___Pa sve sam volela_Ne mogu baš reći da sam nekog posebno_Volela sam sve da slušam__ali najviše opere.___Opere, da.____Išli smo često u pozorište u operu.__Skoro sve smo gledali.

[A je l' volite da čitate?] 
Da. Volim da čitam, al sad ne mogu_Evo vidite ova knjiga stoji ovde, ali ne mogu da je pomaknem._Ja sam mnogo čitala i proglašena sam bila za najboljeg čitaoca tamo_naše biblioteke u Beogradu. Ne u Beogradu, u Štipu._I ovaj_imali smo i sami biblioteku veliku_u kući____.Ali sve je to_prošlost.

[A koji žanr ste najviše voleli da čitate?]
Molim?

[Koji žanr ste najviše voleli da čitate?]
Koje?

[Pa koje knjige?]
_Pa najviše rusku literaturu.Tolstoja.Tolstoja sam čitala, Rat i mir više puta____najviše.Čitala sam ovu i englesku literaturu.___Ove druge sam slabije već.

[A je l' možda govorite engleski?]
Molim?

[Govorite li engleski?]
A slabo, slabo_Govorim ja italijanski jezik sam dobro naučila._Ne znam kako, sticajem okolnosti__ali_engleski ne. Učila sam u školi_____al ne mogu reći da govorim. Mogu da se služim_mislim neke rečenice, reči i tako, ali_to nije znanje jezika.

[A je l' možete možda da mi kažete neko vaše iskustvo za vreme rata? Je l' bilo strašno? Je l' pamtite nešto?]
Molim?

[Za vreme rata]
Za vreme rata

[Je l' bilo strašno?]
Pa znate šta, ja sam učesnik_ovaj narodno oslobodilačke borbe. Radila sam za Partizane i bila sam član tamo Omladinskog partijskog rukovodstva. Eto, to je moj rad na Krku. Išli smo po selima, držali predavanja____I ovaj_____protiv okupatora.
[Je l' bio opasan taj posao?]
Molim?

[Da li je taj posao koji ste vi radili bio opasan?]
__Jeste. Ako vas uvate u logor ili ubij ili vas osude na smrt, ali nisu srećom.___Srećom nisu.

[Je l' možete možda još nešto da mi kažete o Vama? Šta ste još voleli kad ste bili mladi? Ili možda volite film?]
Čitanje. Najviše knjige sam uvek čitala____.A i_volela sam društvo dobro.__Ne znam šta bi još mogla posebno da Vam kažem. Ja sam obična žena. Ne mogu o sebi ništa naročito da kažem_.Jedna najobičnija žena_.Samo školovana.

[A gde ste završili fakultet?]
U Zagrebu sam završila. Fakultete mislite?

[Da, da.]
U Zagrebu. Zato što smo bili__na Krku smo onda živeli i pripadali smo Republici Hrvatskoj ja i majka_i upisala sam u Zagrebu i tu sam diplomirala__.E a onda su me_poslali odmah da, hm, u Peć_Kako to da mene baš nađu___.Ali šta se moglo? Tad se to raspoređivalo. Išla sam tamo, a tamo je moj muž radio u Institutu za kukuruz_.I upoznala se s njim i tako se venčamo._Imam samo tog jednog sina____.On je sad u Americi___.Baš sutra putuje i_toliko sam očajna, došao je da me obiđe_.Bio je par dana. Mora da se vrati_.Ja ostajem sama.Strašno mi je_strašno mi je_.Očajna sam______.Ali mora da se živi_.Dok ste živi morate sve da radite što treba i tako. Ovde mi je jako fino u domu_lepo sam smeštena, imam lepu sobu___i ovaj sestre su jako dobre, naročito sestra Nataša_.Ona ovako mene uvek podržava i_ako nešto treba i tako_I druge sestre su dobre sve___.Čine nam koliko mogu.

[A jeste možda upoznali nekog ovde u domu?]
Molim?

[Da li ste upoznali nekog u domu? Da li imate neku drugaricu?]
Nemam_nemam. Uglavnom sam sama ceo dan__ali ja sam navikla kao pošto sam jedinica ja sam navikla na samoću od detinjstva__jer sam jedno dete samo_______.Pa eto__.Najviše spavam_____al ne znam šta je sa televizorom.

[Pa isključila je sestra Nataša da se mi bolje čujemo.]
A zašto sad neće da se upali?

[Pa ona ga je isključila. Ja kad završim ja ću da je zovem, ona će da da dođe da ga uključi]
A dobro, dobro_.Ja vidim da da se ugasilo odjednom. Mislila sam da je nestala struja_A Vi gde radite?

[Ja sam student.]
Student. A šta studirate?

[Biologiju.]
Biologiju.

[Da.]
_A dobro, biologija je dosta srodna agronimiji.

[Jeste.]
Mislim jedino nije nije praktični deo_.Mislim obrada zemljišta i to, ali inače ima mnogo biologije u studijama agronomije___.Jesam rekla biologija?

[Jeste]
Vi ste mi rekli da studirate biologiju.

[Da, da.]
Rekoh da nisam nešto pobrkala.

[Niste. A kako ste Vi izabrali baš agronomiju? Jeste to uvek voleli?]
Slučajno.

[Slučajno]
Slučajno. Imala sam jednu drugaricu koja je studirala i ja sam onda volela prioru volela sam_ovaj_selo i uzela baš agronomiju, a nije mi ležalo.

[Ne?]
Ali sam provela život u toj struci. Posle sam i ja ovaj_u Beogradu radila u administraciji poljoprivrednoj, a_u Peći sam radila na Institutu za prirodna istraživanja_______.Je l' dovoljno?

[Jeste, hvala Vam puno.]
Molim, nema na čemu.

[Bilo mi je baš lepo.]
Ako još nešto imate ? Važno?.

[Dobro, neću ja više da Vam smetam.]

[Ja sam treća godina.]
A treća godina?

[Da, a imamo četiri i plus još jedna kao master.]
_Mnogo to traje.

[Pa nije strašno.]
Ali jos četiri godine.

[Ne, ne, ja sam sad treća i imam još jednu.]
A još jednu, još jednu.

[Da. I onda posle te četiri, kada završim četvrtu, imam petu godinu, master.]
A imate i petu godinu.

[Da.]
_____Onda je fakultet u moje vreme trajao četri godine__.Kad sam ja studirala_Četiri godine________.Ali dobar je, zagrebački je dobar. To je stari_poznati fakultetet__.I puno studenata je bilo_.Ja ne mogu da se setim koliko, ali znam da je bio_veliki fakultet, zgrada velika i_mnogo studenata je bilo___.Izvinite, ne mogu više da govorim____.Neko pitanje__koje je za Vas važno, vi recite, ali umorila sam se.

[Nemam, nemam, hvala Vam još jednom.]  