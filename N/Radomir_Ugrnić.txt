[Kako se zovete?]
Radomir Ugrnić
[Koje godine ste rođeni?]
Hiljadu-devetsto-trideset-prve__u mestu Brusu pod Kopaonikom. [Koliko imate godina?]
Osamdeset i sedma. [A da li bolujete od neke hronične bolesti?]
Ništa ne bolujem, niti ikada osećam neke bolove i dobrog sam zdravlja, dobro se krećem i bavim se rekreativno sportom odnosno planinarenjem i dan danas čestim odlaskom na planine. [A da li ste pod nekom terapijom bili nekada ili sada? Da li pijete neke lekove?]
Ne pijem ništa,____ne pamtim da sam u zadnjih pedeset šezdeset godina popio možda i jednu pilulu. [Gde ste sve živeli tokom vašeg života?]
Pa ja sam rođen u Brusu pod Kopaonikom, a u stvari to kod babe, a_živeo sam kao dete u Beogradu do hiljadu-devetsto-četrdeset-prve godine, a uoči dana bombardovanja vratili smo se u dedovinu u Aleksandrovac Župski. [Posle toga?]
Posle toga ponovo smo se vratili u Beograd i ja sam tamo završio osnovnu i srednju školu naravno i studirao na Višoj pedagoškoj školi i na DIFu Državnom institutu za fizičku kulturu. [Da li možete da mi kažete kada ste studirali, od koje do koje godine?]
Od hiljadu-devetsto__-pedeset i druge do naredne tri četiri godine. [Da li govorite neki strani jezik?]
Pa u školi sam učio ruski, a privatno sam učio francuski i italijanski a od toga veoma malo znam jer ne koristim te jezike nemam nikakav kontakt i potrebe za nekim poslovnim saradnjama. [A šta ste po nacionalnoj pripadnosti?]
Srbin. [A gde ste sve radili u toku vašeg života na kojim sve pozicijama?]
Pa prvo zaposlenje pošto je hiljadu-devetsto-pedeset i druge godine po završetku vojnog roka, služenja vojske u Zagrebu po rasporedu Ministarstva dobio sam mesto za nastavnika fizičkog vaspitanja u Gimnaziji u Svilajncu. [Sem toga da li ste još negde bili zaposleni?]
Pa nisam to mi je bio posao, a honorarno radim već sedamdeset godina kao novinar dopisnik_lista Sport i Radio Beograda. Upravo i danas sam dopisnik Radio Beograda, a list Sport gde sam evo tako reći sedamdeset godina u tom listu radio, izveštavao sa sportskih događanja je prošle godine ukinut ugašen je list tako da više ne sarađujem, a takođe sam sarađivao u listu Borba i Večernjim novostima. Naravno sarađivao sam i dan danas nekom prilikom sarađujem u Planinarskom glasniku, a sarađujem i sa redakcijom novog puta iz Jagodine i redovno izveštavam za Radio Mig iz Bobova Svilajnac. [Odlično. Dakle po struci ste nastavnik fizičkog?]
Da nastavnik sam fizičkog. Radio sam od pedeset-druge godine do šezdeset-prve u svilajnačkoj Gimnaziji gde sam postavljen odlukom Ministarstva prosvete Srbije, a kad se Gimnazija ukinula onda sam nastavio rad u Poljoprivredno-veterinarskoj školi u Svilajncu i zatim u Osnovnoj školi Jovan Jovanović Zmaj u Svilajncu i tu sam radio sve do penzije punih četrdeset godina i dva meseca. [Znači koliko godina ste otprilike u penziji?]
Pa koliko od pedeset i druge godine, ne od hiljadu-devetsto-devedeset-prve godine pa do danas to je negde oko sedamnaest godina. [Da li volite da čitate knjige?]
Pa ranije sam više čitao sada_čitam novine i pišem za novine, a rečnik mi je dovoljno prostran, širok i bogat tako da se prilikom stvaranja reportaže i razgovora sa mojim sagovornicima služim bogatim rečnikom pa evo i ne stignem više da čitam knjige, a kažem jezik mi je obogaćen. [Da, da to se već vidi. Da li ste levoruki?]
Nisam._Desnom rukom pišem. Leva strana_mi je manje korisna pa čak jedino kad skijam onda više koristim skretanje u levu stranu tu sam veštiji nego u desnu stranu. [A kako je vaše muzičko obrazovanje? Da li ste nekada svirali nešto?]
Pa svirao sam kao mladić gitaru, uveseljavao svoje drugove i drugarice, svoje prijatelje i često sam na raznim zabavama kolektivnim eto imao mogućnost da zabavljam svoje poznanike, prijatelje i drugove, naravno i drugarice. [Da li volite da pevate?]
Ou pevao sam odlično naročito kao mlađi i to naročito______ [neku vrste muzike verovatno]
ne ne ne naročito u bre teto kako se zove molim starogradske pesme. [Znači to je bilo nešto što ste voleli u mladosti od muzike]
upravo to [a sad]
pa i sad povremeno zapevam negde u društvu kad zatreba. [Ko su članovi vaše porodice?]
Moje porodice [da]
Supruga_onda tu mi je od rođaka_ženina_familija naravno i porodica__od mojih Ugrnića. Ima ih dosta i sa svima lepo živimo, sarađujemo i uzajamno se poštujemo i pomažemo. [A da li svi oni žive u Svilajncu ili?]
Ne. Jedni_rođaci od supruge žive u Svilajncu, a moji žive u Beogradu. [Da li biste mogli neke od njih da navedete, koja su njihova zanimanja, čime se bave, koliko se često viđate sa njima?]
Moji najomiljeniji su od supruzine familije, a to su šuračići i tu naročito Vladan Rajković doktor veterine i njegova dva sina takođe jedan je doktor veterine___Petar Rajković, a mlađi je Milan Rajković koji je_fakultetski obrazovan on je stočar poljoprivredne struke živi u Svilajncu i radi u Poljoprivredno-veterinarskoj školi kao profesor.[Da li imate decu?]
Nemamo. Mi smo bez dece, ali i supruga i ja veoma volimo i omiljena su nam deca od naših rođaka, a meni posebno učenici gde sam u školama radio kažem četrdeset godina i svako dete je bilo meni za poštovanje, a još sam sa njima radio i angažovao se u raznim društvenim aktivnostima naročito u planinarenju, rukometu, fudbalu, košarci i atletici. [Evo sad ste mi pomenuli taj hobi. Da li možete nešto više o tome da mi kažete?]
Pa evo naročito u planinarenju. Ja sam prešao_ne samo svojom voljom već i angažovanjem mnogih mladih, a ranije u školi gde sam radio u Gimnaziji, Osnovnoj i Poljoprivrednoj školi dečake i devojčice za bavljenjem planinarstvom._Na taj način smo obišli skoro sve veće planine u Jugoslaviji, a prešli kao planinari društva Beljanica i van granica Srbije i Jugoslavije. Naročito smo se družili sa planinarima iz Slovenije, pobratimljene opštine Rdovljica gde i dan danas sa njima povremeno sarađujemo, srećemo se i zajedno planinarimo. [Da li postoji obližnja planina koja vam je posebno mila?]
Beljanica gde planinarsko društvo ima svoj dom i onda tu smo često na planini Beljanici, a ja sam dugogodišnji predsednik planinarskog društva Beljanica koje je veoma aktivno i ima raznovrsnu aktivnost sa čestim susretima sa planinarima iz drugih planinarskih društava Srbije i ranije Jugoslavije. Posebno smo sarađivali i sa planinarima iz inostranstva naročito iz Austrije. [Da li možete da mi kažete posledji lep događaj sa planinarenja koji vam je posebno ostao u sećanju?]
Evo to su poslednji događaji, a naravno i planirani za naredni period to su susreti planinara prolećni dan planinara pozdrav proleću planinama i jesenji dan planinara na Beljanici susret prijateljstva i druženja. Svake godine se ova dva susreta održavaju na Beljanici okupljanjem u planinarskom domu__na Beljanici i tu nam dolaze planinari ovih zadnjih godina sa šireg područja Srbije kada se organizuju ti susreti kažem susret pozdrav proleću planinama i to su veoma posećeni. Okupi se i po nekoliko stotina planinara najčešće od dvesta-pedeset pa do četiristo i više planinara iz brojnih društava. [Da znači veoma su vam iskustva što se tiče toga lepa]
Na planini Beljanici tada organizujemo pohod na vrh planine Beljanice na hiljadu-trista-trideset i devet metara za one koji su fizički pripremljeni, a takođe za sve ostale izlet do vodopada Veliko vrelo koji je zaista atraktivan__deo tog planinskog dela na Beljanici, a tu je vodopad visine od oko osamnaest metara i to je prava atrakcija, jedan od najviših vodopada u Srbiji. [Da li su neophodna neka finansijska sredstva kako bi to planinarsko društvo opstalo i kako uopšte uspevate da?]
Pa mahom planinari sami sebe finansiraju za put i naravno za boravak na planini odnosno za ishranu i snadbevanje sami kupuju svoju opremu. Tu ne postoji društvena oprema jer je dosta skupa i ne odgovara svakome, prema tome obuću svako nosi po svom broju, a takođe i odeću. [Da li volite da se u mestu u kom živite, dakle u Svilajncu družite sa nekim, sa vašim vršnjacima ili sa mlađima?]
Pa družimo se kako da ne i tu imamo eto česte te susrete i dogovore u okviru planinarskog društva Beljanica. Ja sam ranije igrao rukomet bio i kapiten rukometne ekipe. To je bila prva formirana ekipa u Svilajnca u rukometu daleke hiljadu-devetsto-pedeset i druge godine a zatim su formirane i ženske ekipe, a_danas isto postoji ženska rukometna ekipa Radnički koja se takmiči u višem rangu i postiže izvanredne rezultate a rukomet je kažem od pedeset i druge godine zaživeo u Svilajncu i postizao odlične rezultate. [Da li imate neka interesovanja sem planinarenja nešto što vas posebno ističe od ostalih?]
Pa eto ta druženja izleti odlazak obilazak drugih krajeva kao turista u angažovanju i sa ostalima, a i u Svilajncu ima i drugih interesovanja pa eto često se putuje negde odlazi radi upoznavanja šire sredine Srbije naravno ranije i Jugoslavije. Sve u svemu ta sportska angažovanja su lepa i čoveka dopunjuju i u druženju i naravno u saznanju i obilasku drugih krajeva naše domovine. [Kažete da volite mnogo da putujete. Da li biste neko putovanje mogli da mi izdvojite van naše zemlje koje vam je bilo posebno zanimljivo?]
Pa evo putovao sam i u Austriju naravno sa planinarima, zatim putovao sam kao turista i u druge__u Rusiju, čak sam imao i jednu nagradu, nagradno putovanje i boravak deset dana u Rusiji obilaskom__tih mesta, a sve u svemu to je bilo lepo, a evo osećam i dan danas kad se ukaže prilika da sa društvom odlazimo, idemo, družimo se, a kažemo najčešća su ta druženja u okviru planinarskog sporta posebno odlaskom u Sloveniju [A u Sloveniji ste uspostavili kontakte sa njihovim planinarskim društvom?]
Upravo to je planinarsko društvo u Rdovljici i zove se isto planinarsko društvo Rdovljica sa lepim predelima a najčešćim odlaskom iz Rdovljice do vrha Triglava. Mnogi Svilajnčani zajedno sa mnom a ja sam bio predvodnik su obišli mnoge planine a naročito i u Sloveniji Stol, Karavanke i Triglav [Da li biste mogli da mi kažete nešto više o vašem radnom iskustvu?]
Pa upravo kao društveni radnik naročito u sportu, ali i u drugim aktivnostima ja sam angažovao mnoge učenike, a i one van škole kroz razne aktivnosti. Posebne aktivnosti su to bile u sportu, a takođe i u kulturnom stvaralaštvu. Ja sam bio i organizator susreta iz sela i zatim radničko sportskih igara i takmičenja_radnih organizacija u kulturno zabavnom stvaralaštvu. Tim povodom sam dobio i brojna priznanja i nagrade, a rekao sam da sam kao nagrađen pošto sam bio i član izvršnog__saveza za fizičku kulturu Srbije odnosno SIZa za fizičku kulturu pa sam eto_znatno doprineo razvoju sporta i kroz rad u tom republičkom savezu._Tim povodom imao sam i nagradu, pa sam putovao na Olimpijadu u Rusiju i kažem tamo sam upoznao još te načine organizacije društvenih organizovanja u sportu, a to mi je ujedno bila i nagrada i priznanje za dugogodišnji sportski rad, a kažem u tom sportskom dostignuću dao sam dosta i svojim iskustvom za opšti razvoj sporta u Srbiji. Godinama sam bio i predsednik partizana Društvo Partizan za telesno vaspitanje u Svilajncu i načelnik u pripremi i školske omladine i članova Društva Partizan gimnastičara u pripremi za brojne sletove, tako da smo nastupali na sletovima od Ćuprije, Paraćina, Jagodine, pa republičkog sleta u Kragujevcu i naši vežbači iz Svilajnca uvek su bili među najboljima a u_formiranju tih kolona kao dobro razvijeni i pravi sportisti u sportskoj opremi uvek su bili na čelu kolone. Taj doprinos Svilajnčana bio je opšti za razvoj sporta. [Da li biste mogli da navedete svoja odlikovanja pošto vidim da ste bili uključeni u mnogim takmičenjima?]
Pa imao sam brojna priznanja iz opštine, pa sam čak bio i nagrađen za razvoj sporta kao najdraži učitelj za rad u školi i dostignuća u sportskim ekipama škole, a naravno i za dostignuća van školskih takmičenja. Sve u svemu, ta priznanja su bila veoma značajna, a_bila su u rangu i republičkih priznanja, pa i priznanja Jugoslavije. 
[Hvala Vam puno na intervjuu.]
