Radomir Ugrnić

Hiljadu-devetsto-trideset-prve u mestu Brusu pod Kopaonikom.
 
Osamdeset i sedma.
 
Ništa ne bolujem, niti ikada osećam neke bolove i dobrog sam zdravlja, dobro se krećem i bavim se rekreativno sportom odnosno planinarenjem i dan danas čestim odlaskom na planine. 
Ne pijem ništa, ne pamtim da sam u zadnjih pedeset, šezdeset godina, popio možda i jednu pilulu.
 
Pa ja sam rođen u Brusu pod Kopaonikom, a u stvari to kod babe, a živeo sam kao dete u Beogradu do hiljadu-devetsto-četrdeset-prve godine, a uoči dana bombardovanja vratili smo se u dedovinu u Aleksandrovac Župski.
 
Posle toga ponovo smo se vratili u Beograd i ja sam tamo završio osnovnu i srednju školu, naravno i studirao na Višoj pedagoškoj školi i na DIFu Državnom institutu za fizičku kulturu.
 
Od hiljadu-devetsto -pedeset i druge do naredne tri četiri godine.
 
Pa u školi sam učio ruski, a privatno sam učio francuski i italijanski a od toga veoma malo znam, jer ne koristim te jezike, nemam nikakav kontakt i potrebe za nekim poslovnim saradnjama.
 
Srbin.
 
Pa prvo zaposlenje, pošto je hiljadu-devetsto-pedeset i druge godine po završetku vojnog roka, služenja vojske u Zagrebu po rasporedu Ministarstva, dobio sam mesto za nastavnika fizičkog vaspitanja u Gimnaziji u Svilajncu.
 
Pa nisam to mi je bio posao, a honorarno radim već sedamdeset godina kao novinar, dopisnik lista Sport i Radio Beograda. Upravo i danas sam dopisnik Radio Beograda, a list Sport gde sam evo tako reći sedamdeset godina u tom listu radio, izveštavao sa sportskih događanja, je prošle godine ukinut, ugašen je list, tako da više ne sarađujem, a takođe sam sarađivao u listu Borba i Večernjim novostima. Naravno sarađivao sam i dan danas nekom prilikom sarađujem u Planinarskom glasniku, a sarađujem i sa redakcijom novog puta iz Jagodine i redovno izveštavam za Radio Mig iz Bobova Svilajnac.
 
Da nastavnik sam fizičkog. Radio sam od pedeset-druge godine do šezdeset-prve u svilajnačkoj Gimnaziji gde sam postavljen odlukom Ministarstva prosvete Srbije, a kad se Gimnazija ukinula onda sam nastavio rad u Poljoprivredno-veterinarskoj školi u Svilajncu i zatim u Osnovnoj školi Jovan Jovanović Zmaj u Svilajncu i tu sam radio sve do penzije punih četrdeset godina i dva meseca.
 
Pa koliko od pedeset i druge godine, ne od hiljadu-devetsto-devedeset-prve godine pa do danas to je negde oko sedamnaest godina.
 
Pa ranije sam više čitao, sada čitam novine i pišem za novine, a rečnik mi je dovoljno prostran, širok i bogat tako da se prilikom stvaranja reportaže i razgovora sa mojim sagovornicima služim bogatim rečnikom pa evo i ne stignem više da čitam knjige, a kažem jezik mi je obogaćen.
 
Nisam. Desnom rukom pišem. Leva strana mi je manje korisna pa čak jedino kad skijam onda više koristim skretanje u levu stranu tu sam veštiji nego u desnu stranu.
 
Pa svirao sam kao mladić gitaru, uveseljavao svoje drugove i drugarice, svoje prijatelje i često sam na raznim zabavama kolektivnim eto imao mogućnost da zabavljam svoje poznanike, prijatelje i drugove, naravno i drugarice.
 
Ou pevao sam odlično naročito kao mlađi i to naročito  
ne ne ne naročito u bre teto kako se zove molim starogradske pesme.
 
Upravo to.
 
Pa i sad povremeno zapevam negde u društvu kad zatreba.
 
Moje porodice.
 
Supruga, onda tu mi je od rođaka ženin,a familija naravno i porodica od mojih Ugrnića. Ima ih dosta i sa svima lepo živimo, sarađujemo i uzajamno se poštujemo i pomažemo.
 
Ne. Jedni rođaci od supruge žive u Svilajncu, a moji žive u Beogradu.
 
Moji najomiljeniji su od supruzine familije, a to su šuračići i tu naročito Vladan Rajković doktor veterine i njegova dva sina takođe. Jedan je doktor veterine Petar Rajković, a mlađi je Milan Rajković koji je fakultetski obrazovan. On je stočar poljoprivredne struke, živi u Svilajncu i radi u Poljoprivredno-veterinarskoj školi kao profesor.

Nemamo. Mi smo bez dece, ali i supruga i ja veoma volimo i omiljena su nam deca od naših rođaka, a meni posebno učenici gde sam u školama radio kažem četrdeset godina i svako dete je bilo meni za poštovanje, a još sam sa njima radio i angažovao se u raznim društvenim aktivnostima naročito u planinarenju, rukometu, fudbalu, košarci i atletici.
 
Pa evo naročito u planinarenju. Ja sam prešao ne samo svojom voljom već i angažovanjem mnogih mladih, a ranije u školi gde sam radio u Gimnaziji, Osnovnoj i Poljoprivrednoj školi dečake i devojčice za bavljenjem planinarstvom. Na taj način smo obišli skoro sve veće planine u Jugoslaviji, a prešli kao planinari društva Beljanica i van granica Srbije i Jugoslavije. Naročito smo se družili sa planinarima iz Slovenije, pobratimljene opštine Rdovljica gde i dan danas sa njima povremeno sarađujemo, srećemo se i zajedno planinarimo.
 
Beljanica gde planinarsko društvo ima svoj dom i onda tu smo često na planini Beljanici, a ja sam dugogodišnji predsednik planinarskog društva Beljanica koje je veoma aktivno i ima raznovrsnu aktivnost sa čestim susretima sa planinarima iz drugih planinarskih društava Srbije i ranije Jugoslavije. Posebno smo sarađivali i sa planinarima iz inostranstva naročito iz Austrije. 
Evo to su poslednji događaji, a naravno i planirani za naredni period. To su susreti planinara, prolećni dan planinara, pozdrav proleću planinama i jesenji dan planinara na Beljanici susret prijateljstva i druženja. Svake godine se ova dva susreta održavaju na Beljanici okupljanjem u planinarskom domu na Beljanici i tu nam dolaze planinari ovih zadnjih godina sa šireg područja Srbije. Kada se organizuju ti susreti, kažem susret pozdrav proleću planinama i to su veoma posećeni. Okupi se i po nekoliko stotina planinara najčešće od dvesta-pedeset pa do četiristo i više planinara iz brojnih društava.
 
Na planini Beljanici tada organizujemo pohod na vrh planine Beljanice na hiljadu-trista-trideset i devet metara za one koji su fizički pripremljeni, a takođe za sve ostale izlet do vodopada Veliko vrelo koji je zaista atraktivan deo tog planinskog dela na Beljanici, a tu je vodopad visine od oko osamnaest metara i to je prava atrakcija, jedan od najviših vodopada u Srbiji.
 
Pa mahom planinari sami sebe finansiraju za put i naravno za boravak na planini odnosno za ishranu i snadbevanje sami kupuju svoju opremu. Tu ne postoji društvena oprema jer je dosta skupa i ne odgovara svakome, prema tome obuću svako nosi po svom broju, a takođe i odeću. 
Pa družimo se kako da ne i tu imamo eto česte te susrete i dogovore u okviru planinarskog društva Beljanica. Ja sam ranije igrao rukomet bio i kapiten rukometne ekipe. To je bila prva formirana ekipa u Svilajnca u rukometu daleke hiljadu-devetsto-pedeset i druge godine a zatim su formirane i ženske ekipe, a danas isto postoji ženska rukometna ekipa Radnički koja se takmiči u višem rangu i postiže izvanredne rezultate a rukomet je kažem od pedeset i druge godine zaživeo u Svilajncu i postizao odlične rezultate.
 
Pa eto ta druženja, izleti, odlazak obilazak drugih krajeva kao turista u angažovanju i sa ostalima, a i u Svilajncu ima i drugih interesovanja pa eto često se putuje negde odlazi radi upoznavanja šire sredine Srbije, naravno ranije i Jugoslavije. Sve u svemu ta sportska angažovanja su lepa i čoveka dopunjuju i u druženju i naravno u saznanju i obilasku drugih krajeva naše domovine.
 
Pa evo putovao sam i u Austriju naravno sa planinarima, zatim putovao sam kao turista i u druge u Rusiju, čak sam imao i jednu nagradu, nagradno putovanje i boravak deset dana u Rusiji obilaskom tih mesta, a sve u svemu to je bilo lepo, a evo osećam i dan danas kad se ukaže prilika da sa društvom odlazimo, idemo, družimo se, a kažemo najčešća su ta druženja u okviru planinarskog sporta posebno odlaskom u Sloveniju.
 
Upravo to je planinarsko društvo u Rdovljici i zove se isto Planinarsko društvo Rdovljica sa lepim predelima a najčešćim odlaskom iz Rdovljice do vrha Triglava. Mnogi Svilajnčani zajedno sa mnom, a ja sam bio predvodnik, su obišli mnoge planine a naročito i u Sloveniji, Stol, Karavanke i Triglav.
 
Pa upravo kao društveni radnik naročito u sportu, ali i u drugim aktivnostima ja sam angažovao mnoge učenike, a i one van škole kroz razne aktivnosti. Posebne aktivnosti su to bile u sportu, a takođe i u kulturnom stvaralaštvu. Ja sam bio i organizator susreta iz sela i zatim Radničko sportskih igara i takmičenja radnih organizacija u kulturno zabavnom stvaralaštvu. Tim povodom sam dobio i brojna priznanja i nagrade, a rekao sam da sam kao nagrađen pošto sam bio i član Izvršnog saveza za fizičku kulturu Srbije odnosno SIZa za fizičku kulturu pa sam eto znatno doprineo razvoju sporta i kroz rad u tom republičkom savezu. Tim povodom imao sam i nagradu, pa sam putovao na Olimpijadu u Rusiju i kažem tamo sam upoznao još te načine organizacije društvenih organizovanja u sportu, a to mi je ujedno bila i nagrada i priznanje za dugogodišnji sportski rad, a kažem u tom sportskom dostignuću dao sam dosta i svojim iskustvom za opšti razvoj sporta u Srbiji. Godinama sam bio i predsednik Partizana, Društvo Partizan za telesno vaspitanje u Svilajncu i načelnik u pripremi i školske omladine i članova Društva Partizan gimnastičara u pripremi za brojne sletove, tako da smo nastupali na sletovima od Ćuprije, Paraćina, Jagodine, pa republičkog sleta u Kragujevcu i naši vežbači iz Svilajnca uvek su bili među najboljima, a u formiranju tih kolona kao dobro razvijeni i pravi sportisti u sportskoj opremi uvek su bili na čelu kolone. Taj doprinos Svilajnčana bio je opšti za razvoj sporta.
 
Pa imao sam brojna priznanja iz opštine, pa sam čak bio i nagrađen za razvoj sporta kao najdraži učitelj za rad u školi i dostignuća u sportskim ekipama škole, a naravno i za dostignuća van školskih takmičenja. Sve u svemu, ta priznanja su bila veoma značajna, a bila su u rangu i republičkih priznanja, pa i priznanja Jugoslavije. 

