
[Kako se zovete?]
Jelena Kojadinović.

[Koliko imate godina?]
86 godina.

[Gde ste rodjeni?]
Pa_, rodjena sam na Zlatiboru, u Užičkom kraju. Negde_ oko dvadesete godine možda, kada sam se udala, došla sam u Sremske Karlovce. _Ne znam tačno koje godine, ali pre otprilike moje operacije koju sam imala 1992.godine, mi smo prešli u Pančevo da živimo.__ Tu nam je najbolje bilo, a posle smrti mog muža mene je sin doveo ovde, u dom.

[Kakvo je Vaše obrazovanje?__ ]
Završila sam 4 razreda. Posle toga sam išla ne neke tečaje. Tad je bilo mnogo teže vreme i nije otac imao para da školuje mene i moje četiri sestre._ Tako da sam se ranije snalazila sa poslovima kako znam i umem. A onda kad sam se udala, samo je moj muž radio._ Svašta sam u životu radila, i kopala na njivi,_ i bila sam spremačica… šta god je trebalo. Više se i ne sećam tačno.

[Koje ste nacionalne pripadnosti? ]
__Srpkinja.

[Spomenuli ste da imate sina? ]
__Da,_ imam jednog sina Milana. On radi u pošti. Ne stiže ni često da dolazi ovamo zbog posla._ Dodje tako jednom u dva, tri meseca.

[On ima decu?]
Da, da__, on ima ženu i dve ćerke_. Ova starija se zove Jelisaveta, __ a mladja je__, ne mogu da se setim njenog imena,_ teško je za zapamtiti. __Ta starija se baš sad vratila iz Amerike. __Trenirala je odbojku i dobila je stipendija za njihovu tamo školu__. I bila je tamo pola godine. Sin mi je pričao da će me možda dovesti sa njima da živim kada bude ta starija ćerka otišla ponovo u Ameriku.

[Da li imate nekog u domu sa kim se družite? ]
Pa ja sam nepokretna,___ tako da ne znam nikog ovde osim još jedne žene sa kojom sam u sobi,_ A ni sa njom se nešto preterano ne družim. __Ne izlazim iz sobe osim kada me vode na kupanje.

[Koju muziku ste ranije voleli da slušate, a koju sad? ]
_______Pa oduvek volim samo narodnu muziku. Šta znam, omiljeni pevač mi je Miroslav Ilić.__ Ne volim ovo sve novo što sad mladji slušaju. __Nekad mi uključe radio pa mi se ne svidi ta muzika što je svi slušaju. Moje unuke to vole valjda.

[Da li ste levoruki? ]
Ne, __pisala sam desnom rukom. Sad i ne mogu da je pomeram više, pa nemam potrebe ni da pišem.

[Da li čitate knjige? ]
__Pa često mi nije ni do čega, a ne do knjiga. Od mučnine i želuca ne mogu ni da mislim, a ne da čitam.

[Da li bolujete od neke hronične bolesti i da li ste pod terapijom? ]
Jedino me želudac muči i pijem za to neke lekove, ___ne znam tačno koje. Desnu ruku ne mogu da pomeram više, a i leva mi se koči.__Jsssedino to, ovo sve ostalo ide kako mora.

[Da li ste ikad pevali ili svirali neki instrument?]
E__ nisam imala priliku kad sam bila mladja. Tad sam bila kao čigra, __svuda sam trčala i jurila, a sad ne mogu da mrdnem. __Sad nisam ni za šta.

[I da Vas pitam još, da li govorite neki strani jezik?]
Ne znam strane jezike.