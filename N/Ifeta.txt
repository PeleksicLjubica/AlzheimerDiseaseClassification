Osamnaestog januara punim devedeset 

Jajce.

Čega? 

Hronično boli me noga. 

Pa jesam, primam za pritisak , onda za cirkulaciju,  za spavanje i za bolove . E to primam.

Živela,  iz Jajca otišla u Partizane,  pa onda došla u Sarajevo i u Sarajevo sam živela. Tu sam išla u školu. U Travniku sam bila u internatu za učiteljsku školu, onda vratila se u Sarajevo, pa sam u Sarajevu studirala  književnost i jezik onda se zvao srpsko-hrvatski jezik . Kad sam završila fakultet dobila rešenje, zaposlila se u Liščici kod Mostara . Iz Lištice prešla u Sovče, to je kod Knina i tu sam se udala za profesora filozofije. Bio je urednik Borbe, ali je bio na Golom otoku pa nije mogao u Beogradu. Kad je došao sa Golog otoka nije mogao u Beogradu da dobije zaposlenje nego je došao u Bosnu, našao mene i tu sam se udala za njega. Bili smo samo godinu dana u Sovičima i došli u Beograd, on je uspeo da dobije posao u Institutu društvenih nauka , a ja se zaposlila u osmogodišnjoj školi Njegoš u Beogradu.  Iz škole Njegoš prešla u školu Radojka Lakić,  to je dole u Savskoj ulici . Tu se i penzionisala osamdeset-druge godine i sad sam u penziji . Imali smo divnu kuću u Sremčici, živeli smo. Imala sam stan na Dedinju . Živan je dobio posle i doktorirao i uspeo je posle kad se smirilo to Goli otok. Puno je radio tako da smo mogli kuću da napravimo u Sremčici. Imali stan na Dedinju, imali neke garsonjere, sve smo to imali. 

Najlepše mi je sa mojom decom ovde u Beogradu. Kad mi je muž umro devesto-devedeset-devete, kad je bio napad na bombardovanje Beograda , njega smo sahranjivali dvadeset-četvrtog marta . Umro je dvadeset-drugog marta . Ja sam onda smo živeli u kući u Spremčici, pošto je i on već otišao u penziju. I kad je on umro od srčanog udara , sin mi nije dao da ostanem sama u Sremčici, nego da pređem kod njega. On je već bio oženjen , a mi mu ustupili stan na Dedinju. Tu su oni živeli . E tako je život prošao. Kod sina sam sve bila do sad, do pre šest meseci,  kad sam došla u dom . Dobila sam išijas i noga mi se skoro oduzela i dan danas nije prošao taj bol, još uvek boli taj išijas. A pošto i sin i snaja rade, imam još i dve unuke.  Oni mene redovno ovde obilaze, dolaze mi a ja sam prihvatila da dođem u dom. Imala sam ženu koja me je pazila kad sam pala i obolela od ovoga . Onda žena je bila samo od osam do dva, a od dva do pet ja budem sama.  Ako treba da idem u ve ce mora neko da me vodi, ako padnem mora neko da me digne . Deca su na poslu , starija unuka je bila u Madridu.  Tamo je i doktorirala biohemiju . Posle Madrida,  kad je doktorirala, onda je prešla u London na specijalizaciju i specijalizirala preventivu za rak dojke. Na tome je radila i do sada . Iz Londona je došla u Beograd, a imala već svog mladića sa kojim je bila . Venčali se i ostala u drugom stanju i sad je rodila. Imam i praunuče od nje.  Mlađa unuka završila Ekonomski fakultet.  Dugo nije mogla da se zaposli i sad se zaposlila. I ona se sad u maju , sedmog maja, i ona se venčala za svog Milana. Eto tako, eto to je život. 

Pa kad sam studirala, onda uvek je bilo pod be bio je ruski jezik. I predavala sam ruski ali sam ga potpuno zaboravila. Pošto je muž bio sociolog i radio je na našim radnicima koji su se zapošljavali van zemlje tako da je obilazio najviše Nemačku, Švedsku, Švajcarsku najviše. Gde god je išao vodio je i mene. On je odlično govorio i nemački i francuski i engleski . Češki, jer je bio i u Češkoj dugo . Govorio jezike onoliko i dok smo bili zajedno, svaki dan onaj magnetofon je bio i jedan sat nemački, jedan sat francuski, jedan dan da ne bi zaboravio. Ja sam ruski odlično govorila, ali sve sam zaboravila. 

Molim?

Da li sam?

Ne ne, desnom rukom.

Načitala sam se celog života puno. Kad sam studirala književnost, onda sam morala i da čitam . Imam biblioteku, ogromnu . To kod kuće, kod sina, imam ceo zid ,biblioteku savršenu.

Ja pevam. Ja sam Bosanka i pevam i ovi su oduševljeni mojom pesmom, a ja pevam da duši olakšam. 

Meni sin i unuke su išli u muzičke škole. Oni sviraju. Sin svira klavir, svira i gitaru normalno, svirao saksofon . Ma unuke sviraju gitare , tako da smo u kući uvek pevali, svirali, veselo bilo dok ja nisam pala . Ja sam tražila da dođem u dom, da deci olakšam ,jer oni su bili vezani za mene. Morali su kad dođu s posla da se posvete meni, nisu mogli nigde ni izaći, ništa. Nisu me mogli ostavljati samu. Ja sam razmišljala koliko sam ja ugrozila njihov život i onda sam rekla sinu, ja bih vrlo rado išla u neki dom .I onda je on počeo da traži dom. I ovaj mu se preko interneta, i onaj, mu se dom dopao meni, pokazao slike. Hoćeš, ma hoću ja u svaki dom, samo da vas oslobodim. Nemoj majko. Od čega da me oslobodiš. Nemoj ti da mi prićaš. Ja hoću u dom i tako sam došla u dom. 

I evo već šest meseci sam u domu.

Sa svima. Svi me vole, svi me obožavaju, maltene . A a, s njom , ko sa sestrom . Ona je nevaljalko, neće da me sluša. Mlađa je od mene, neće da me sluša . Ne čuje da sam joj rekla da je nevaljalko. I ona je Bosanka sa Romanije iz Sokoca.

Rešavam ukrštene reči, nemam šta. Ne mogu, polu sam pokretna, s kolicima. Danas prave nekakvu žurku dole i ja moram da idem. Ma ne moram da idem. Da mogu, em sam prehlađena malo, nego sam bolesna, jer ne mogu. Mi ćemo tebe na rukama nositi, ali ti moraš da budeš tamo, e.

Ne.

Volim da radim, da radim, da sam u pokretu, da radim. Sad ne radim ništa. Sad najviše ležim.

Molim.

Pa šta ja znam, volim romanse ,romantiku, volim romanse, iako sam Bosanka, nisam vezana za sevdah , ne. Iako mogu da ih  pevam ,ali više volim romansu.

Sad ništa više.

Pa nemam. Evo ispričala sam vam malo. Takla sve u životu . Imam najveću želju da umrem . Najveća mi je želja da se oslobodim svega ovoga . To je još ostalo . A kad mi čuje sin i unuka, hoće da, hoće da, me biju . Ne pominji smrt. Što će ti smrt. Kog će ti đavola smrt. Ti si nama dobra. Pa jesam ja vama dobra, ali vi ne znate šta ja nosim u duši.

